Het is 5 uur
5 uur
Het feest is geweest
De zon stijgt in de stad
Ik sta voor het raam
En drink nog wat
Mijn hart is vol
Mijn hoofd zat

Mijn vrienden
Ach mijn vrienden
Het gaat als het gaat
En we moeten toch maar door
Dag lieve mensen
Waar ik bij hoor
Ik laat jullie uit
Ga voor

Misschien was ik vanavond wat stil
Er is iets er is iets
Wat ik nu wel vertellen wil
Mijn liefde mijn lief
Komt niet meer terug
Dat is alles
Ga nu maar vlug

Want het is 5 uur
5 uur
Het feest is geweest
Het komt wel voor elkaar
Het is klote
Zonder haar
Maar ga nu weg
En laat me maar




 Houdt het nooit op?
Gaat het niet over?
Vraag je je af
Over jou en mij
Telkens opnieuw
Komt die vraag boven
Want overal om je heen
Gaat alles voorbij

Houdt het nooit op?
Gaat het niet over?
Het gaat toch goed
Tussen jou en mij
Telkens opnieuw
Wat zal ik beloven?
De mensen zeggen zoveel
En alles gaat voorbij

Alles gaat voorbij
De gouden verhalen, de drank, het chagrijn
Het zweet, het verleden, de bittere pijn
Alles gaat voorbij
De chaos, de spanning, de misselijkheid
De strijd tegen waanzin en tegen de tijd

Dus houdt het niet op
En gaat het niet over
Zo is het goed
Hier moet je zijn
Telkens opnieuw
Ramen en deuren open
En wat ze ook zeggen
Dat gaat toch weer voorbij

Alles gaat voorbij
Kramp in je hart, het onbetrouwbare weer
De talloze dwalingen van die onze lieve heer
Alles gaat voorbij
Oude verhalen, een klinkend refrein
De angst om te laat en te eenzaam te zijn

Niets gaat vanzelf
En geen lot is te sturen
Niets is te koop
Geen man of vrouw
Dus staar je niet blind
Op hoe lang het zal duren
Zolang als het duurt
Ben ik voor altijd van jou




 Soms gaat het goed, soms gaat het minder
Soms gaat het grandioos en soms gaat het ruk
Soms zit het mee, soms zit het tegen
Soms heb je pech (soms heb je pech) en soms geluk
Soms is het simpel, soms ingewikkeld
Soms ga je de mist in, soms ga je als een speer
Gaat soms vanzelf???
Soms sta je stil
Soms gaat het tekeer (Soms gaat het tekeer)
Alles komt goed, alles komt goed
En wat je ook doet
Of vind dat je moet
Vooraan in de rij of achterin de stoet
Alles komt goed (alles komt goed)
Alles, alles, alles komt goed
Soms gaat het mis, soms gaat het prachtig
Soms is het kinderspel en soms een gevecht
Soms gaat het soepel, soms omslachtig
Soms gaat het prima (soms gaat het prima) en soms gaat het slecht
Alles komt goed, alles komt goed
Soms heb je eb en soms heb je vloed
En of je nu feest viert of er voor bloed
Alles komt goed (alles komt goed)
Alles, alles, alles komt goed
Soms is het niks, soms gaat het beter
Soms weet je niet wat je waar zoeken moet
Soms loopt het lekker (soms loopt het lekker)
Soms voor geen meter (soms voor geen meter)
Gaat soms geweldig
Alles komt goed
Alles komt goed
Alles, alles, alles komt goed
Alles, alles komt goed
Alles, alles komt goed
Alles, alles komt goed
Alles, alles, alles komt goed




 Als het golft dan golft het goed
Niet te stuiten, niet te sturen
Duurt het dagen, duurt het uren

Als het golft dan golft het goed
Niet te stuiten, niet te sturen
Duurt het dagen, duurt het uren
Als het golft dan golft het goed

Op de mooiste zomeravond
Bij de ondergaande zon
In de hand het laatste glaasje
Niemand weet hoe het begon

Op de rimpeloze vlakte
Van een vlekkeloos bestaan
Kan het plotseling gaan waaien
Ook al wil je er niet aan

Als het golft dan golft het goed
Niet te stuiten, niet te sturen
Duurt het dagen, duurt het uren
Als het golft dan golft het goed

In de luwte van de leegte
In de kelder van de kroeg
Waar de vaten rustig wachten
Iedereen heeft toch genoeg

Op de dansvloer van het leven
Met een tango voor de boeg
Kan het zomaar heftig stormen
Ook als niemand er om vroeg

Als het golft dan golft het goed
Niet te stuiten, niet te sturen
Duurt het dagen, duurt het uren
Als het golft dan golft het goed

Als de akkers overstromen
En de gaten gaan niet dicht
Wil geen mens eraan geloven
Morgen wordt het toch weer licht

Als het golft dan golft het goed
Niet te stuiten, niet te sturen
Duurt het dagen, duurt het uren
Als het golft dan golft het goed




 En de dag breekt steeds weer aan
En de aarde blijft maar draaien
En de wind zal blijven waaien
En ‘s nachts komt steeds weer die maan

En woestijnen blijven droog
Onder sterren die maar stralen
En de dalen blijven dalen
En de bergen blijven hoog

En de zee die blijft maar blauw
En de zon die blijft maar schijnen
En jij blijft alsmaar de mijne
Omdat ik steeds zo van je hou

En het gras dat blijft maar groen
En rivieren blijven stromen
En de dageraad blijft komen
Hoe dom mensen ook gaan doen

En de aarde blijft maar rond
En de sterren blijven stralen
En mijn hoofd zal blijven malen
Tot de jongste morgenstond

En de zee die blijft maar blauw
En de zon die blijft maar schijnen
En jij blijft alsmaar de mijne
Omdat ik steeds zo van je hou

Jij blijft alsmaar de mijne
Omdat ik steeds zo van je hou




 Tien tegen een dat ik mijn mond hou
Als ik je weer zie
Ik ken mezelf zo onderhand
Een prater ben ik niet
Hoe was het hier
Zal je vragen
En ik zal zeggen
Goed
Maar ik zeg je niet wat ik nu denk
Dat ik je eigenlijk zeggen moet

Een man weet niet wat hij mist
Weet niet wat hij mist
Weet niet wat hij mist
Een man weet niet wat hij mist
Maar als ze er niet is
Als ze er niet is
Weet een man pas wat hij mist

Jij praat honderduit over hoe het was
Over hoe je het hebt gehad
En misschien als ik op dreef ben
Zeg ik een keertje schat
Dan vraag je mij
Hoe was het bij jou
Hooguit zeg ik dan
Stil
En ik zeg je weer niet wat ik nu denk
Dat ik je eindelijk zeggen wil

Een man weet niet wat hij mist
Weet niet wat hij mist
Weet niet wat hij mist
Een man weet niet wat hij mist
Maar als ze er niet is
Als ze er niet is

Pas nu je hier niet bent
Nu voel ik het in mij
Nu je mij niet hoort
Voel ik het woord voor woord
Voor woord

Een man weet niet wat hij mist
Weet niet wat hij mist
Weet niet wat hij mist
Een man weet niet wat hij mist
Maar als ze er niet is
Als ze er niet is
Weet een man pas wat hij mist




 In de stad Amsterdam
Waar de zeelieden lallen
Tot hun nachtmerries schallen
Over oud Amsterdam
In de stad Amsterdam
Waar de zeelieden dronken
Als een wimpel zo lam
In de dokken gaan ronken
In de stad Amsterdam
Waar de zeeman verzuipt
Vol bier en van gram
Als de morgen ontluikt
In de stad Amsterdam
Waar de zeeman ontwaakt
Als de warmte weer blaakt
Over damrak en dam

In de stad Amsterdam
Waar de zeelieden bikken zilv'ren haringen slikken
Bij de staart, uit de hand
Van de hand in de tand
Smijten zij met hun knaken
Want ze zullen 'm raken
Als een kat in het want
En ze stinken naar aal
In hun grofblauwe truien
En stinken naar uien
Daarmee doen zij hun maal
Na dat maal staan ze op
Om hun broek dicht te knopen
En dan gaan ze weer lopen
En het boert in hun krop

In de stad Amsterdam
Waar de zeelieden zwierven
En de meiden versieren
Buik aan buik, lekker klam
En ze draaien hun wals
Als een wentelende zon
Op de klank, dun en vals
Van een accordeon
En zo rood als een kreeft
Happen zij naar wat lucht
Tot opeens met een zucht
De muziek het begeeft
Met een air van gewicht
Voren zij met wat spijt
Dan hun mokumse meid
Weer terug in het licht

In de stad Amsterdam
Waar de zeelieden zuipen
En maar zuipen en zuipen
En daarop nog eens gaan zuipen
Zuipen op het geluk
Van een hoer op de wallen
Of een Hamburgse hoer
Nou ja, van een goed stuk
Van een slet die zichzelf
En haar deugd heeft geschonken
Voor een gulden of elf
En dan zijn ze goed dronken
En met wankele lijven
Lozen zij dan hun drank
Pissen zoals ik jank
Op de ontrouw der wijven

In de stad Amsterdam
In de stad Amsterdam




 Heb mijn leven lang geklungeld
Heb mijn leven lang geklooid
Gevraagd naar serieuze plannen
Zei ik: serieus? Dat nooit!

Heb van alles lopen flikken
Heb aan één stuk door gevlooid
Waarom zou ik daarmee stoppen
Nu het beter gaat dan ooit

Als ze zeiden: zou je nou niet eens
Gaan werken voor de kost
Vroeg ik: wat is het probleem?
Dan kom ik als het is opgelost

Zorg dat al je glazen leeg zijn
Als ze worden ingegooid
En kijk uit bij oversteken
Als het beter gaat dan ooit

Heb het nooit echt zo zien zitten
Om te zijn als iedereen
Kom je ergens binnen hoor je:
Hee! Daar is er nog zo een

Lukt het niet het glad te strijken
Moet je zorgen dat je het plooit
En vooral niet dom gaan kijken
Als het beter gaat dan ooit

Liever levend dan begraven
Liever stokoud dan verstrooid
Gelukkig zijn is ook een gave
Als het beter gaat dan ooit

Heb nog nooit zo goed geboerd
Heb het nog nooit zo goed gerooid
Het gaat beter dan ooit




 Het allermooiste komt onverwacht
Deze avond deze nacht
In dit ene ogenblik
Wij hier samen
Jij en ik

Bij deze stand van de maan

Alles wat ons samenbracht
Stom geluk of toverkracht
Alles heeft zo moeten gaan
Voor dit moment
Grijp het aan

Grijp het aan grijp het aan
Dit moment grijp het aan
Laat je gaan laat je gaan
Laat die sterren daar niet staan
Grijp het aan grijp het aan
Dit moment grijp het aan
Bij deze stand van de maan

Dit is voor jou en mij
Dit is eens en gaat voorbij
Zo komt er geen tweede keer
Dit is nu en dan
Nooit meer

Grijp het aan grijp het aan
Dit moment grijp het aan
Laat je gaan laat je gaan
Laat die sterren daar niet staan
Grijp het aan grijp het aan
Dit moment grijp het aan
Bij deze stand van de maan

Laat je gaan

Alles wat ons samenbracht
Stom geluk of toverkracht
Alles heeft zo moeten gaan
Voor dit moment
Grijp het aan

Grijp het aan grijp het aan
Dit moment grijp het aan
Laat je gaan laat je gaan
Laat die sterren daar niet staan
Grijp het aan grijp het aan
Dit moment grijp het aan
Bij deze stand van de maan

Bij deze stand van de maan




 De straat is grijs
De gracht beneveld
Binnen hou ik het niet uit
Daar denk ik steeds
Aan toen die avond
Ik schrik op van elk geluid
Ik hoor een deur
Open en dicht gaan
Ik hoor het kraken van een tree
Al mijn hoop
Is op de deurknop
Maar die wil niet naar benee

Ze kwam binnen
Zonder kloppen
En ging weg
Zonder een woord

Ik was alleen
En niet gelukkig
Ik brandde langzaam achteruit
Iedere dag
Meer vraag dan antwoord
Een nieuwe krant vol oud geluid
Ik wou dood
Ik wou begraven
Met veel bloemen en bezoek
En opeens
Stond zij daar voor me
En schopte haar schoenen in de hoek

Ze kwam binnen
Zonder kloppen
En ging weg
Zonder een woord

De avond valt
In duizend stukken
Op de straten van de stad
Met bonzend hart
Als wichelroede
Zoek ik mijn verloren schat
Maar het leidt tot niets
Lod om oud ijzer
Welke deur ik ook probeer
Ze zijn dicht
Of ze gaan open
Maar nooit meer als die keer

Ze kwam binnen
Zonder kloppen
En ging weg
Zonder een woord




 Blanke man blanke man
Met zijn witte boordje aan
Denkt dat hij alles kan

Kijk nou toch aan
Wat een beschaafde man
Kent alle cijfers uit zijn kop
Zijn hemd is vers
Hij groet beleefd de pers
En je kan hem niets maken
Maar je weet dat het niet klopt
Niet dat dat hem schelen kan
Want hij eet er lekker van

Blanke man blanke man
Met zijn witte boordje aan
Denkt dat hij alles kan

Hij schudt een hand
Zijn foto in de krant
Hij heeft het beste met ons voor zegt-ie
Vijf ton per jaar
En een nevenfunctie daar
En hij maar denken
Ze hebben niets door
Niet dat dat hem schelen kan
Want hij eet er lekker van

Blanke man blanke man
Met zijn witte boordje aan
Denkt dat hij alles kan

Obligaties swingen niet
Hypotheken swingen niet
En zijn vrouw en zijn vriendin
Swingen doen ze evenmin

Blanke man blanke man
Met zijn witte boordje aan
Denkt dat hij alles kan




 Ik doe niks en ik doe niks
Ik hang alleen maar rond
Kijk es door de ramen
En ik krab wat aan mijn kont
Ik zie niks en ik hoor niks
Mijn hoofd zit vol met smart
Ik voel alleen het bloeden
Het bloeden van mijn hart

Een bloedend hart
Heb ik dat nou
Een bloedend hart
Alleen om jou
Is het echt over nou
Jij mooie vrouw jij lieve vrouw
Alleen jij kan me helpen
Maar je bent er niet
O mijn niet te stelpen
Bloedend hart

Ik doe niks en ik laat niks
Ik staar wat voor me uit
Ik neem nog maar een biertje
Ik speel wat op mijn fluit
Ik sta op en ga naar bed
Omdat dat zo moet
Ik wacht op wat gaat komen
Als ik ben leeg gebloed

Een bloedend hart
Heb ik dat nou
Een bloedend hart
Alleen om jou
Is het echt over nou
Jij allemachtig mooie vrouw
Alleen jij kan me helpen
Maar je bent er niet
O mijn niet te stelpen
Bloedend hart

Ik doe niks en ik doe niks
Ik hang alleen maar rond
Ik kijk eens door de ramen
En ik krab wat aan mijn hond
Ik zie niks en ik hoor niks
Mijn hoofd zit vol met smart
Ik voel alleen het bloeden
Het bloeden van mijn hart

Een bloedend hart
Heb ik dat nou
Een bloedend hart
Alleen om jou
Is het echt over nou
Jij mooie vrouw jij lieve vrouw
Alleen jij kan me helpen
Maar je bent er niet
O mijn niet te stelpen
Bloedend hart




 Terugdenkend aan dat jaar mijd ik herinneringen
Breng me geen plekken binnen waar het leed heeft toegeslaan
Pieker ik er niet over - als toen en daar de dingen
Niet zo waren gelopen als ze zijn gegaan

Wat helpt het je ellende aan anderen te bezingen
Ze willen alles horen - vertel van voorafaan
Ik vind het leed genoeg zo - ik sta niet te springen
Om weer te ondergaan wat al eerder is doorstaan

We dansen in het duister
We dansen in het duister
Ik dans met jou
Jij danst met mij
We dansen in het duister

Ze zeggen als je zwijgt gaat het spoken, schuren, wringen
Het gaat knagen aan in je ziel - het vreet je denken aan
Alsof niet elke dag al een mens zich moet bedwingen
Om niet woest te gaan schelden en wild om zich heen te slaan

We dansen in het duister
We dansen in het duister
Ik dans met jou
Jij danst met mij
We dansen in het duister

We dansen in het duister
We dansen in het duister
Ik dans met jou
Jij danst met mij
We dansen in het duister




 Je moet je het schompes werken
En je doet het maar waarvoor?
Het kan elk moment gebeurd zijn
Maar ze gaan nog even door
Nog dichter bij de afgrond
Nog dichter op het vuur
En het wordt alleen maar
Erger met het uur....

Bommen voor de vrede
Leugens om het geld
En wij moeten betalen
Ook al had je niks besteld
Waar halen ze de lef
En de gore moed vandaan
Lief, trek iets moois aan
Want we gaan

Dansen dansen dansen
Dansen op een vulkaan

Dit is de grote vrijheid
Je mag zeggen wat je denkt
Niet dat het iets uitmaakt
Met hoeveel je ook bent
Ze doen toch wat ze willen
Al moet de hele boel vergaan
Lief, trek iets moois aan
Want we gaan

Dansen dansen dansen
Dansen op de vulkaan

Straks is het verboden
Of te laat om nog te gaan
Lief trek iets moois aan
Want we gaan

Dansen dansen dansen
Dansen op de vulkaan
Dansen dansen dansen dansen




 Kon je met een liedje maar
De honger laten stoppen
De armoe doen verdwijnen
Voor eens en voor altijd
Kon je door een liedje maar
De wapens laten droppen
De zon weer laten schijnen
Dan deed ik dat geheid

Kon je met een liedje maar
Het wereldleed oplossen
Een eind maken aan oorlog
Aan haat en aan geweld
Dat je met een liedje weer
Woestijnen kon bebossen
Dat de oceaan weer schoon werd
De ozonlaag hersteld

Dat zou mooi zijn
Dat zou mooi zijn
Dat werd een prachtig lied
Met een pracht couplet
En een pracht refrein
Maar zo mooi maak ik ze

Kon je met een liedje maar
Godswonderen verrichten
De lammen laten lopen
De blinden laten zien
Kon je met een liedje maar
Voor altijd vrede stichten
Al die kerken slopen
Dan maakte ik er tien

Dat zou mooi zijn
Dat zou mooi zijn
Dat werd een prachtig lied
Met een pracht couplet
En een pracht refrein
Maar zo mooi maak ik ze niet




 Je komt bij een kruising
Kan rechts, links of rechtsdoor
Toen je van huis ging Was het hiervoor
Dit is precies waarom je alles verliet
Maar je kan de blues wel willen verlaten
De blues verlaat jou niet
Dus je kwam bij die kruising
Kon rechts, links of rechtdoor
Je bijl gooi je neer
Waar doe je het voor
Je kijkt achterom
Maar geen schip dat je ziet

Je kan de blues wel willen verlaten
Maar de blues verlaat jou niet
De blues verlaat jou niet

Je staat bij die kruising
Rechts, links of rechtdoor
Of terug naar je oorsprong
Via oud karrespoor
Je ziet een bijl liggen
Daar ooit neergegooid

Je kan de blues wel willen verlaten
Maar de blues verlaat jou nooit
Je bent er nog lang niet

Bij lange na niet
De reis is pas over
Aan het eind van het lied
Steeds weer een afslag
Een kruising, een bocht
De reis is pas over
Aan het eind van de tocht
En daar bij die kruising
Kun je vier kanten op
Links, rechts, heen of terug
Opeens denk je stop
Zo blijf je tobben
Tot je as is verstrooid

Je kan de blues wel willen verlaten
Maar de blues verlaat jou nooit
De blues verlaat jou nooit
Je kan de blues wel willen verlaten
Maar de blues verlaat jou nooit
De blues verlaat jou nooit
De blues verlaat jou nooit




 Daar snelt de held
De cowboy met de witte hoed
Een man een paard
In volle vaart naar het onrecht toe
De bank beroofd - het dorp in rep en roer
De blondste dochter van de sheriff ontvoerd

Slecht was slecht
Goed was goed
Je keek alleen maar naar de kleur van de hoed

De schurk hij lurkt
Zijn whisky na het tellen van de poet
Een ongeschoren grijns
Onder een zwarte hoed
De blonde dochter zit vast met een touw
Haar borst gaat op en neer - waar blijft hij nou

Slecht was slecht
Goed was goed
Je keek alleen maar naar de kleur van de hoed

Maar nu
De zwarte schurk is grijs
De buit nog altijd zoek
Waar zijn ze nou
Die helden van het witte doek
Aan drank en dochters onderdoor gegaan
Of president of zwaar dement of nooit bestaan

Slecht was slecht
Goed was goed
Je keek alleen maar naar de kleur van de hoed




 Denk ruim denk vrij
Denk in het totaal
Denk door denk na
Denk aan allemaal
Denk alles wat je denken kan

Denk alles wat je denken kan
En hou je hart erbij
Denk alles wat je denken kan
Dat kan niemand zoals jij
Denk alles wat je denken kan
En denk af en toe aan mij

Geef weg geef vrij
Geef om het totaal
Geef door geef voor
Geef aan allemaal
Geef alles wat je geven kan

Geef alles wat je geven kan
En hou je hart erbij
Geef alles wat je geven kan
Dat kan niemand zoals jij
Geef alles wat je geven kan
En denk af en toe aan mij

Leef vol leef vrij
Leef in het totaal
Leef lang leef wild
Leef met allemaal
Leef alles wat je leven kan

Leef alles wat je leven kan
En hou je hart erbij
Leef alles wat je leven kan
Er zijn velen zoals jij
Leef alles wat je leven kan
En denk af en toe aan mij




 Wou dat het hier nooit ging sluiten
Zitten hier zo verschrikkelijk goed
Hoef nog lang niet naar buiten
Waar die echte wereld woedt
Maar vrienden rond de tafel
Fantaseren met elkaar
Over leven doen en later
En we drinken er een paar samen

Mag van mij altijd zo blijven
Zitten zoals ik nu zit
Weet niks leukers mooiers fijners
Weet niks beters dan dit
Met elkaar de vriendschap vieren
Wie wil hier dan nog vandaan?
Westenwind waait door de kieren
Maar ik moet een keertje gaan

Samen tillen we de zorgen
Die eenieder van ons torst
En we proosten op de haalbaarheid
Der dingen en we zingen
Uit klinkklare borst om het schorst
Van de onbedrinkbare dorst

Wou dat het hier nooit ging sluiten
Zitten zo allejezus goed
Hoef nog lang niet naar buiten
Waar die werkelijkheid woedt
Maar vrienden rond de tafel
Samen zwetsen met elkaar
Over allemaal nog veel mooier
En we nemen er een paar

Samen tillen we de zorgen
Die eenieder van ons torst
En we proosten op de haalbaarheid
Der dingen en we zingen
Uit klinkklare borst om het schorst
Van de onbedrinkbare dorst
Dat het niet eeuwig zo kan doorgaan
Dat moet dan maar
Het zal ons worst
En we proosten en we zingen
We proosten en we zingen
Van de onbedrinkbare dorst




 Zelfs als het stil is op straat
En de auto's staan stil aan de kant
De kroegen zijn dicht en er is niemand te zien
En nergens sirenes en brand

Zelfs als het stil is op straat
Geen trein in de verte die fluit
Er wordt niet gescholden er wordt niet geknokt
Het is stil en toch hoor je geluid

Is het een kind
Is het een vrouw
Een man misschien
Of een kat in het nauw
Of is het de wind
Aan het eind van de eeuw
Is het de wind

Zelfs als het stil is in huis
Geen radio aan
De kranten uit
Geen bloed en bedrog op tv
Het is stil en toch hoor je geluid

Is het de jungle
Of de woestijn
Is het honger is het pijn
Of is het de wind
Aan het eind van de eeuw
Is het de wind

Is dit de wind?




 Het houdt op met stevig waaien - zwaar weer zwaar weer op til
Als de kapitein nou maar nuchter blijft weten wat ie wil
De bemanning wil naar huis de stuurman wil vooruit
De naald van het kompas wijst alle kanten uit
En de bootsman die met god vaart bestudeert zijn pruim
En spuwt op de illegale lading slaven in het ruim

We zitten met zijn allen in hetzelfde schip
In dezelfde schuit op de zelfde wip
We zitten met zijn allen in dezelfde schuit
En we komen er niet uit

Het kraakt aan alle kanten machines vallen stil
De kapitein heeft rode vlekken en draagt een donkere bril
De bootsman die met god vaart denkt nu aan vrouw en kind
Het orkestje houdt de gang erin met blowing in the wind
En de passagiers polonaisen stomdronken dubbeldeks
De bemanning kijkt tv - ze willen bier en seks

We zitten met zijn allen in hetzelfde schip
In dezelfde schuit op dezelfde klip
We zitten met zijn allen in dezelfde schuit
En we komen er niet uit

De lading is gaan schuiven - de kapitein faxt met de rederij
Ze liggen hevig in de clinch met de verzekeringsmaatschappij
Over de exclusieve rechten op de beelden van het vergaan
Mar de sponsoring is rond nu - de tv komt live eraan
Vol spanning kijkt de halve wereld met de bemanning mee
Naar beelden van het rollen van de golven van de zee

We zitten met zijn allen in hetzelfde schip
In dezelfde schuit in dezelfde clip
We zitten met z'n allen in dezelfde schuit
En we komen er niet uit

We zitten met zijn allen in hetzelfde schip
In dezelfde schuit op de zelfde wip
We zitten met zijn allen in dezelfde schuit
En we komen er niet uit




 Het vuur moet blijven branden
En de hoop mag niet vergaan
En de geest moet kunnen waaien
Want de vonk kan overslaan

Ja de paarden lopen nu op diesel
En de karren zijn nu een trailer vol
En de trekzak zijn elektrische gitaren
De blauwe schuit heet nu rock & roll

Maar zo heel veel is er ook weer niet veranderd
Al is de jaarmarkt nu een festival
Uit de wijde omtrek komen meiden jongens
Voor de muziek van overal en altijd al

Want het vuur moet blijven branden
En de hoop mag niet vergaan
En de geest moet kunnen waaien
Want de vonk kan overslaan

Als het ritme diep diep uit de jungle
Op de tamtam zaterdagavond heit
En de tovenaar de dove snaar raakt
En de vrouwen gaan trappelen in de klei

Omdat er meer is dan buffelen op de velden
Omdat er meer moet zijn dan tijgers in het bos
Gaan de mannen drinken lachen lullen
Schudden de vrouwen hun lijven los

Want het vuur moet blijven branden
En de hoop mag niet vergaan
En de geest moet kunnen waaien
Want de vonk kan overslaan

Van nieuwegein tot oldebroek
Van krommenie tot beesd
Zijn we geweest
Van schorredijk via oudezeer
Door graft naar luttelgeest
Zijn we geweest
Siddeburen swalmen baflo
Bisde slikkerveer
En als ze morgen bellen
Zijn we er overmorgen weer

Want het vuur moet blijven branden
En de hoop mag niet vergaan
En de geest moet kunnen waaien
Want de vonk kan overslaan

Het vuur moet blijven branden




 Ga weg ga weg ga bij me weg
Laat mij in de steek
Ga weg ga weg ga bij me weg
Breng mij weer van streek
Laat mij moederziel alleen
Ga weg en zeg me niet waarheen
Zodat ik in mijn wanhoop bang
Krankzinnig veel naar je verlang
En diepe zuchten zucht
Ga weg ga weg en kom dan
Plotseling weer bij me terug

Ga weg ga weg ga bij me weg
Als een donderslag
Ga weg ga weg ga bij me weg
Op een stralende dag
Of ga midden in de nacht
Als ik nergens op bedacht
In slaap gevallen aan je zij
Droom dat je er steeds bent voor mij
Ga stil, heel stil en vlug
Ga weg ga weg ga weg en kom dan
Plotseling weer bij me terug

Dan vieren we de liefde
Als nimmer tevoren
We zakken door het bed tot
Een gat in de dag
We drinken het leven in
Tot over onze oren
En worden starnakel zat
Van elkaars lach
Likken elkaars zout en
Pikken elkaar wonden
We kussen ons de ogen uit
Lusten elkaars bloed
We wrijven onze lijven
Bedrijven alle zonden
En we vinden verlossing in
Elkaars gloed
Dus ga weg en kom terug
Want dat kun je zo goed

Ga weg ga weg ga bij me weg
Zeg me niet gedag
Ga weg ga weg ga bij me weg
Maak me weer van slag
Zoals jij dat met me doet
Weet niet waar ik het zoeken moet
Ik kom tot niets, kom niet vooruit
Staar naar de deur, staar door de ruit
Tot jij over de brug
Ga weg ga weg ga weg en kom dan
Plotseling weer bij me terug

Dan houden we niet op
Elkaar te beminnen
Gaan in elkaar onder
Gaan in elkaar op
We raken van liefde
Compleet buiten zinnen
Van lage instincten tot
Wellust ten top
We hijgen van hartstocht
We smeken genade
We vallen in onmacht
We snikken om meer
We stijgen ten hemel
Snakken naar adem
En met knakkende vleugels
Storten we neer
Dus ga weg en kom terug
Keer op keer op keer op keer

Dus ga weg en kom terug want
Dat kun je zo goed
Dat doe je zo zoet zo zoet zo zoet




 Wanneer in de morgen de zon weer schijnt
En langzaam de nevel van het land verdwijnt
Als over het water het zonlicht strijkt
De aarde nog donker bevroren lijkt

Als brandend de zon aan de hemel staat
En tegen de duinen de branding slaat
Als boven de wereld een wolkenvloot
De boeg door onzichtbare golven stoot

Dan hoor ik nog altijd zacht
Zijn stem in de wind
Zijn hoefslag door de nacht
Dan zie ik weer in de lucht
Zijn hamer van vuur
Waarvoor ieder leven vlucht
De wilde jager

Als 's avonds de zon alles koper kleurt
En achter de duinen het weiland geurt
Dan weet ik dat nu heel de wereld wacht
Hij komt altijd weer, hij komt iedere nacht

Dan weet ik: eens op een keer
Neemt ie mij mee
Die hij haalt, keert nimmer weer
De wilde jager

Maar 's morgens als toch weer de zon verschijnt
En langzaam de schaduw van het land verdwijnt
Dan weet ik: er komt weer een nieuwe dag
En vergeet ik de nacht




 Je kan doen of je van niks weet
Je kan doen of je niks ziet
Maar de wereld is veranderd
Of je dat nou wou of niet
Je kan vluchten voor de feiten
Je houdt jezelf voor de gek
Met je rug tegen de toekomst
En het verleden op je nek

Je kan er niks van zeggen
Je kan zwijgen tot je graf
Of je doet alsof je neus bloedt
Maar de kop is er al af
Omdat jij erbovenop zit
Merk je weinig van het lek
Met je rug tegen de toekomst
En het verleden op je nek

Het water stijgt
De aarde laait
De wereld hijgt
De armoe zaait
En de wind draait
De wind draait

En dan kan je wel beweren
Dat jou nooit iets is gevraagd
Dat iedereen het zelf moet rooien
Dat de winnaar is wie waagt
Jij wilt vrij in je keuze
Tot je liezen in de drek
Met je rug tegen de toekomst
En het verleden op je nek

Het water stijgt
De aarde laait
De wereld hijgt
De armoe zaait
En de wind draait
De wind draait




 De zanger van het laatste lied
Zoekt woorden maar hij vindt ze niet
Zoekt woorden om nog één keer echt
Te zeggen wat er moet gezegd
Voordat het over is en stil
En kaal en rustig wordt en schril

De zanger van het laatste lied
Zoekt woorden maar hij vindt ze niet
Hij luistert en denkt na, loopt rond
Kijkt om zich heen, staart naar de grond
Hij eet, hij leest, hij ziet tv
Hij wandelt met wat vrienden mee

Soms hoort hij iets, vangt-ie iets op
Dat zoemt dan dagen in zijn kop
Maar woorden voor zijn laatste lied
Zijn het bijlange na nog niet

De zanger van het laatste lied
Zoekt woorden maar vindt ze maar niet
De nood is hoog, de tijd die dringt
Voor het laatste lied dat alles zingt
Dat tegengif mengt, klaarheid schenkt
En alle tumult tot zwijgen brengt

Hoe zing je wat er krom is recht
Hoe zing je wat onwaar is echt
Hoe zing je wat er dom is goed
Hoe zing je voor- in tegenspoed
Hoe zing je troost bij nederlaag
Hoe zing je antwoord in een plaag
Hoe zing je zonlicht in het grauw
En hoe vooral: Ik hou van jou

De zanger van het laatste lied
Zoekt woorden maar hij vindt ze niet
En hij besluit: Dit gaat niet meer
Hij geeft het op, hij legt zich neer
Zijn vrouw en kinderen aan zijn bed
Horen tot slot heel zacht nog net

Zijn stem, zijn laatste ademstoot
Gesmoord ternauwernood
Iets zingen tegen hun verdriet:
Vergeet me niet




 Deze stad
Altijd wat
Niks van plan
Toch weer plat
Wil of niet
Je gaat mee
Deze stad
Kent geen nee

En je weet wel dat het afloopt
Met een koffer vol berouw

Deze stad is een hele mooie vrouw

Neonlicht
Oogopslag
Vlees is zwak
Overstag
Geen verweer
Geen excuus
Leven eens
Leven nu

En wat draait ze met haar heupen
En wat sluit haar truitje nauw

Deze stad is een veel te mooie vrouw
Een veel te mooie vrouw
Je geeft alles wat je hebt
Maar zij geeft geen moer om jou

Deze stad
Meer dan zat
Niks van plan
Toch weer plat
Graag of graag
Ja of ja
Deze stad kent
Geen gena

En je weet wel hoe het afloopt
Maar wat zijn haar ogen blauw

Deze stad is een veel te mooie vrouw
Een veel te mooie vrouw
Je geeft alles wat je hebt
Maar zij geeft geen moer om jou




 Dag of nacht maakt geen verschil
Dag of nacht het is een
Vierentwintig uur lang niks
Dan leegte om me heen

Dag of nacht maakt geen verschil
Ik zie geen onderscheid
Een dichte mist van tranen
En een zee van eenzaamheid

En de zon gaat op voor niks
De lucht is zinloos blauw

De zon gaat enkel onder
De zon gaat enkel onder
De zon gaat enkel onder
Zonder jou

Dag of nacht maakt geen verschil
Dezelfde duisternis
Wat fout kan gaan gaat fout
Wat goed kan gaan loopt mis

Dag of nacht of nacht of dag
Het is dezelfde sleur
Een muur om naar te staren
Geen ramen en geen deur

En de zon gaat op voor niks
De lucht is zinloos blauw

De zon gaat enkel onder
De zon gaat enkel onder
De zon gaat enkel onder
Zonder jou

Zonder jou
Zonder jou
Er is geen moer aan
Zonder jou




 Ik schuifel in het duister
Geen nut geen taak geen plicht
Een monster zonder waarde
Geen body geen gezicht
Zonder geldige reden
Verziek ik hier de boel
Niks heb ik ze te bieden
Geen alibi geen doel

Ik weet niet wat het is
Soms ben ik zomaar bang
Dat ze me komen halen
Ik ben hier al te lang
En ik heb geen beroep en geen verweer
En niks dat iets verzacht
Ik knijp hem voor de aanklacht
Als een dief in de nacht

Gevolgd door bange blikken
Met de staar van angst en plicht
Door te vaak bedrogen ogen
Gewogen en te licht
Dat gevoel van teveel
Ongewenst en verdacht
Ik knijp hem voor het licht wordt

Maar de nachten zijn vrij
De nacht is van mij
De nacht is van mij
Met onder mijn huid
Die kostbare buit
Dat gevoel van vrij en verdacht
Als een dief in de nacht

Nu loop ik door de plassen
En de rotzooi in de goot
Met de ratten op de touwen
Tussen de wal en boot
Al vind ik hier niet wat ik zoek
Het is meer dan ik had verwacht
Zo loop ik nog het liefste

Want de nachten zijn vrij
De nacht is van mij
De nacht is van mij
Met onder mijn huid
Die kostbare buit
Dat gevoel van vrij en verdacht
Als een dief in de nacht




 Jij hield van dit uitzicht
Jij ging hier graag heen
Aan dezelfde tafel zit ik nu alleen
Hier is het begonnen
De herinnering schrijnt
Dat het moest komen tot dit bittere eind

Dit bittere eind
Je had hier allang moeten zijn

Ik vroeg om twee koffie
Net als vanouds
De mijne is op nu en de jouwe is koud
Ik vraag nog twee koffie
Stel dat ze verschijnt
En een paar klontjes extra voor dit bittere eind

Dit bittere eind
Hier zaten we te praten
Hier kreeg alles zin
Nu praat ik in mezelf
Tegen beter weten in
Dat jij net als toen
Hier dadelijk verschijnt
O wat een zoet begin
O wat een bitter eind

Er wachten twee koffie
Vergeefs op een klant
Ik hield van dat uitzicht jouw lipstick op de rand
Hoe zou het wezen
Als alles verdwijnt
En er een eind komt aan dit bittere eind

Dit bittere eind
Je had hier allang moeten zijn




 Liefje kom hier
Liefje kom gauw
Ik heb het niet meer
Ik heb het op jou
Het zit in mijn hart
En het zit in mijn kop
Dat moet eruit
Waar wachten we op

Jij hebt de ogen en ik heb het vuur
Jij ruikt naar parfum en ik naar frituur
Ik ben een harde en jij bent zo zacht
En we hebben elkaar

En we hebben de nacht
We hebben de nacht

Liefje kom hier
Liefje kom snel
Voel jij wat ik voel
Dan weet je het wel
Jij weet wat je wil
En waar ik van hou
Jij wilt het met mij
En ik wil het met jou

Jij hebt de schoonheid en ik heb het geld
Ik doe mijn best en jij blijft jezelf
Ik heb de grappen en jij hebt de lach
En we hebben elkaar

En we hebben de nacht
We hebben de nacht
Waar wachten we op

Tot het allemaal voorbij is
Voorbij voorgoed te laat
Gaan we erbij staan te kijken
Hoe het een het ander sleurt
Hoe het allemaal voorbijgaat
Zonder dat er iets gebeurt

Liefje kom hier
Liefje kom gauw
Ik hou het niet meer
Allemaal door jou
Je zit in mijn hart
En je zit in mijn kop
Dat moet eruit
Waar wachten we op

Jij bent een dame en ik ben jouw vent
Jij weet de wegen en ik weet de tent
Ik ken mijn zwaktes en jij bent mijn kracht
En we hebben elkaar

En we hebben de nacht
We hebben de nacht
Hier komt de nacht
Dit is de nacht




 Ik ben niet die je denkt of die je hoopt dat ik zal zijn
Er kruipt iets anders langs je deur
Natuurlijk vloog ik hoog en liet ze roepen van de grond
Maar o wat zijn mijn vleugels dun

Neem dit kleine hart van mij
Het is alles wat ik heb
Buiten wordt het langzaam stil en donker in de straat
Laat me niet alleen

Wat zocht ik met dat graaien naar de sterren en de zon?
Misschien alleen maar het verlies
Om eindelijk weer gewoon die jonge hond te kunnen zijn
Zoals het eerder ooit begon

Neem dit kleine hart van mij
Het is alles wat ik heb
Buiten wordt het langzaam stil en donker in de straat
Laat me niet alleen

En als ik morgenochtend sta te vloeken bij het raam
Kwaad op mezelf en iedereen
Weet dan dat er ergens diep iets in de modder zit
Dat niet kan leven, bewegen zonder jou

Neem dit kleine hart van mij
Het is alles wat ik heb
Buiten wordt het langzaam stil en donker in de straat
Laat me niet alleen




 Dit zijn de dagen om nooit te vergeten
Wat je beweegt, wat je stuwt, wat je drijft
Wat het is, hoe het voelt, mocht je even niet weten
Hoe je overal komt en niet weet waar je blijft

Dit zijn de dagen van wroeten en knokken
Van doorgaan met zoeken tot over de rand
Van het hoogst haalbare met ogen dicht gokken
Reiken naar wat je niet weten kunt want

Dagen van gieren en kwatten en knallen
En knoeien totdat je er twee tellen bent
De vlakte ontstegen om nooit meer te vallen
Voor de duur van tenminste dat ene moment

Dit zijn de dagen van horten en stoten
Van geen ophouden weten want we zijn er nog niet
Zolang niet gevoeld waar om het te doen is
De snak van de zaal naar de snik in het lied

Voor even, heel even de kloof overkomen
Het jubelend toppen van het gapend ravijn
Tussen hoe wij het ons al een leven lang dromen
En wat het in werkelijkheid zo vaak dreigt te zijn

En blijven proberen en pielen en prutten
En dan pas gelukkig als we twee tellen wam
De bliksemse bende op zijn pijlers doen schudden
Van minstens Uitgeest tot achter Zaandam

Dit zijn dagen om niet te vergeten
Wat je beweegt, wat je stuwt, wat je drijft
Wat het is, hoe het voelt, mocht je even niet weten
Hoe je overal komt en niet weet waar je blijft

Met wassen vleugels de oversteek wagen
Op goed geluk voor het leeg op de loop
Zolang de kans bestaat het toeval uitdagen
Verlangen de brandstof en motor de hoop




 Nu even niets
Nu even iets anders
Ik moet dat gevoel kwijt
Dat alles mislukt
Dat alles te erg
Tervegeefs en te laat is
We zitten erin en
We kunnen niet terug

Duizel mij
Duizel mij
Tol me rol me sol me
Doe iets met mij
Duizel mij

Nu even niet
Het moet allemaal anders
Dit kan het niet zijn
Daarom kom ik bij jou
Ik heb het gezien
Kan er niet meer om lachen
Komt er nog wat of
Is dit het nou?

Duizel mij
Duizel mij
Tol me rol me sol me
Doe het met mij
Duizel mij

En dan nu iets echts
Iets dat er inhakt
Dat je weng deng doedelt
Van begin tot eind
Dat je ondersteboven
Binnenstebuiten
Dat je niet weet waar je blijft
Maar voelt dat je bent

Duizel mij
Duizel mij
Tol me rol me sol me
Doe iets met mij
Duizel mij
Duizel mij
Rock & roll me




 Een woord om je aan te warmen
In de kou van het leven
Om te fluisteren in het holst van de tijd

Een woord dat uitstijgt
Boven het rumoer van de wereld
Dat grenzen slecht en muren splijt

Eén waar woord
Eén waar woord

Een woord dat de wind voert
Over akkers en velden
Waar kinderen hutten bouwen op vruchtbare grond

Een woord dat de zon schijnt
In je prachtige tanden
Dat blinkt in jouw ogen, dat lacht met jouw mond

Eén waar woord
Eén waar woord
Als het me ooit lukt
Ben jij de eerste die het hoort

Een woord om te lachen om het huilen
Om te vieren in de nacht
Dat er niet om niets wordt gestorven
Kun je het horen? Luister zacht

Eén waar woord
Eén waar woord
Als het me ooit lukt
Ben jij de eerste die het hoort




 Groot van hart
Ruim van denken
Nieuwe ogen in een ander hoofd
Vlug en vaardig
Cloeck & moedigh
Geen dal te diep
Geen zee te hoog

Sterke benen
Grote weelde
Snelle schoenen en er tegen aan
Barre tochten
Vol verhalen
Waarom moeilijk als het makkelijk kan?

Elke dag een nieuwe hoed
Elke dag een nieuwe hoed
Elke dag een nieuwe

Mooi beton
Blauwe luchten
Viaducten in april
Lange halen
Hoge vluchten
De vooruitgang staat niet stil

Gouden bergen
Woeste hoogten
In voor alles ieder uur
Hevig leven
Heftig doodgaan
Iedere stap een avontuur

Elke dag een nieuwe hoed
Elke dag een nieuwe hoed
Elke dag een nieuwe

Een nieuwe hoed
Elke dag
Met frisse moed
En een gulle lach
Een snel model
Een vlot model
Staat altijd goed
Staat altijd leuk
Dus elke dag
Een nieuwe hoed
Een nieuwe deuk

Groot van hart
Ruim van denken
Nieuwe ogen in een ander hoofd
Vlug en vaardig
Cloeck & moedigh
Geen berg te erg
Geen c te hoog

Elke dag een nieuwe hoed
Elke dag een nieuwe hoed
Elke dag een nieuwe




 Elke dag opnieuw begin ik een nieuw leven
Zet ik een dikke vette punt achter mijn misselijk bestaan
Niks bakte ik dan lucht van ouwe teven
Om kokhalzend en brakend gif op af te geven
De strontvliegen waren niet van me af te slaan

Elke dag opnieuw wens ik radicaal te breken
Met mijn miesje mislukken in de dagen van hiervoor
Mijn slijmen was geducht, gedoemd mijn faken
Kwam ik er niet mee weg, dan ging ik ermee vandoor

Elke dag opnieuw besluit ik voorgoed te kappen
Snij de beurse plekken weg uit mijn verrotte lijf
Dat als het erop aankwam zich willoos liet verslappen
Dat nooit eens op een standpunt of ruggengraat was te betrappen
En die klotehouding van me vloek ik tot een karakter stijf

Elke dag opnieuw begint het me meer te dagen
Hoe ik mijn beste jaren met braafheid heb verklooid
Met steeds ja en amen knikken op de idiootste vragen
Met slikken zonder kikken wat ze mij op kwamen dragen
Waarmee ik keer op keer mezelf te grabbel heb gegooid

Elke dag opnieuw besef ik het steeds beter
Moet breken met dat verleden en breken met die tijd
Dat ik er nog in geloofde tegen beter weten
De pan wordt almaar leger en de soep dus almaar heter
Mijn lippen aan de hel verbrand, mijn hart verschroeid van spijt

Elke dag opnieuw verwens ik heel de aarde
Verwens ik God, de mensheid, maar bovenal mezelf
Vervloek mijn kleffe stem die liefdesliedjes baarde
Vervloek mijn linkerhand die er slagzij bij gitaarde
Maar stopte als het menens werd en zei: ‘Het is maar spel’

Elke dag opnieuw wil ik die ander worden
En stappen uit deze schertsvertoning van halfbakken schijn
Me schofterig binnenvechten bij die losgeslagen horde
Die Christus aan het kruis hun lans zijn zij in porde
En eindelijk de kerel worden die ik altijd al wou zijn




 Elke keer
Elke keer als ik aan haar denk
Aan hoe ze lacht
Aan hoe ze praat
Aan hoe ze weet waarom het gaat
Elke keer
Elke keer als ik aan haar denk
De hele dag zo ongeveer
Ik kom tot weinig anders meer

Elke keer
Telkens weer
Meer en meer

Elke keer
Elke keer als ik haar zie
In elke vrouw
In elke straat
Van 's ochtends vroeg tot 's avonds laat
Elke keer
Elke keer als ik haar zie
Ze komt in al mijn dromen voor
En als ik op ben gaan die door

Elke keer
Telkens weer
Meer en meer
Elke keer hou ik meer van haar

Voor eens en voor altijd
Zit zij in mijn kop
Ik raak haar niet kwijt
Ze houdt maar niet op

Elke keer
Elke keer als ik aan haar denk
De hele dag
Zo ongeveer
En 's nachts niet minder eerder meer
Elke keer
Elke keer als ik aan haar denk
Ze wordt er steeds maar mooier op
Ze gaat maar door het kan niet op

Elke keer
Telkens weer
Meer en meer
Elke keer hou ik meer van haar




 Ze gaven me een kaartje
Zetten me op de trein
Vergaten me te zeggen
Waaro ik moest zijn

Conducteur
Gaat deze trein nog terug
De banken zijn hard
En de mensen zijn stug
Gaat deze trein nog terug

Kijk door het raam naar buiten
Zie weinig uitzicht meer
Bomen vallen bij bossen
Kraaien strijken neer

Conducteur
Gaat deze trein nog terug
Is dit de vooruitgang
Dan gaat het te vlug
Gaat deze trein nog terug

Het ruikt naar pis en diesel
Op het centraal station
In het licht van halogenen
Slapen mensen op karton

Conducteur
Gaat deze trein nog terug
Ik heb pijn in mijn hoofd
En pijn in mijn rug
Gaat deze trein nog terug




 Als ik nou jou was, en jij dan mij was, als dat zou kunnen
En wij konden kijken in elkaars hoofd met elkaars geest
Als je alles kon bekijken met andere ogen
Dan zou je zien dat je steeds ziende blind bent geweest

Ga in mijn schoenen staan
Ga in mijn schoenen staan
Had je mijn schoenen aan
Wat had jij gedaan?
Ga in mijn schoenen staan

Jouw hele wereld is net zo ruim als jij kan denken
Wat je wil zien, dat zie je om je heen
Dus wees voorzichtig in je oordeel over een ander
Wie zonder zonde is werpe de eerste steen
Wat je zaait, wat je zaait zal je ook oogsten
En jij en ik, wij zijn in wezen allemaal één
Ga in mijn schoenen staan
Ga in mijn schoenen staan
Had je mijn schoenen aan
Wat had jij gedaan?
Ga in mijn schoenen staan

Al dat gedonder in de wereld om steeds hetzelfde
Verkeerde volk, verkeerde god, verkeerde huid
Weet je, als ik vleugels had zoals een engel
Dan vloog ik naar de hoogste bergtop en schreeuwde het uit

Ga in mijn schoenen staan
Ga in mijn schoenen staan
Had je mijn schoenen aan
Wat had jij gedaan?
Ga in mijn schoenen staan




 Ga weg ga weg ga bij me weg
Laat mij in de steek
Ga weg ga weg ga bij me weg
Breng mij weer van streek
Laat mij moederziel alleen
Ga weg en zeg me niet waarheen
Zodat ik in mijn wanhoop bang
Krankzinnig veel naar je verlang
En diepe zuchten zucht
Ga weg ga weg en kom dan
Plotseling weer bij me terug

Ga weg ga weg ga bij me weg
Als een donderslag
Ga weg ga weg ga bij me weg
Op een stralende dag
Of ga midden in de nacht
Als ik nergens op bedacht
In slaap gevallen aan je zij
Droom dat je er steeds bent voor mij
Ga stil, heel stil en vlug
Ga weg ga weg ga weg en kom dan
Plotseling weer bij me terug

Dan vieren we de liefde
Als nimmer tevoren
We zakken door het bed tot
Een gat in de dag
We drinken het leven in
Tot over onze oren
En worden starnakel zat
Van elkaars lach
Likken elkaars zout en
Pikken elkaar wonden
We kussen ons de ogen uit
Lusten elkaars bloed
We wrijven onze lijven
Bedrijven alle zonden
En we vinden verlossing in
Elkaars gloed
Dus ga weg en kom terug
Want dat kun je zo goed

Ga weg ga weg ga bij me weg
Zeg me niet gedag
Ga weg ga weg ga bij me weg
Maak me weer van slag
Zoals jij dat met me doet
Weet niet waar ik het zoeken moet
Ik kom tot niets, kom niet vooruit
Staar naar de deur, staar door de ruit
Tot jij over de brug
Ga weg ga weg ga weg en kom dan
Plotseling weer bij me terug

Dan houden we niet op
Elkaar te beminnen
Gaan in elkaar onder
Gaan in elkaar op
We raken van liefde
Compleet buiten zinnen
Van lage instincten tot
Wellust ten top
We hijgen van hartstocht
We smeken genade
We vallen in onmacht
We snikken om meer
We stijgen ten hemel
Snakken naar adem
En met knakkende vleugels
Storten we neer
Dus ga weg en kom terug
Keer op keer op keer op keer

Dus ga weg en kom terug want
Dat kun je zo goed
Dat doe je zo zoet zo zoet zo zoet




 Kan ik het helpen dat het in liedjes altijd regent
Mijn schuld is dat toch niet - dat is het zeeklimaat
En dat je daar dan down van wordt - hou dat maar eens tegen
En dat er dan een blues uitrolt in weer een vierkwartsmaat

Geen dag om een lied over te schrijven
Geen dag om voor op te staan
Maar een dag om in bed te blijven
En de liefde te bedrijven
Met de gordijnen dicht en het stereomeubel aan

De post is langs geweest met verdachte enveloppen
Wat moeten ze toch van me ik laat die ellende dicht
De krant die ken ik ook al - het is allemaal nog beroerder
Dan het gisteren al was - neem nou het weerbericht

Geen dag om een lied over te schrijven
Geen dag om voor op te staan
Maar een dag om in bed te blijven
En de liefde te bedrijven
Met de gordijnen dicht en het stereomeubel aan

Nu en dan een bui - nou ja
Maar bij mij hoost het steeds
Geen dag om een lied over te schrijven
Maar een dag om in bed te blijven
Met een grote fles tequila
En de allerschorste platen van tom waits

Het regent en het is koud en jij gaat me verlaten
Jij krijgt genoeg van mijn gezeik en ik geef je groot gelijk
Er valt niet met mij te lachen en er valt niet met mij te praten
Wat wil je dat ik zie als ik naar buiten kijk

Geen dag om een lied over te schrijven
Geen dag om voor op te staan
Maar een dag om in bed te blijven
En de liefde te bedrijven
Met de gordijnen dicht en het stereomeubel aan

Nu en dan een bui - nou ja
Maar bij mij hoost het steeds
Geen dag om een lied over te schrijven
Maar een dag om in bed te blijven
Met een grote fles tequila
En de allerschorste platen van tom waits




 Nooit geen cent en altijd trek
Rijpe puisten in mijn nek
Dooie vogels in mijn bek
En echt niet voor de lol
't is meer uit chronisch geldgebrek
Dat ik rock & roll

Bij de muur een vaste stek
Trek nog maar een vette snack
Mayonaise op mijn jack
Echt niet voor mijn lol
't is meer uit chronisch geldgebrek
Dat ik rock & roll

Geldgebrek en rock & roll
Geldgebrek en rock & roll
Swingen als een gek
Van de schurft in mijn nek
En de maden in mijn hol
Geldgebrek en rock & roll

Vrouwen kijken met hun nek
Naar mij bij het bromfietsrek
Geen dag zonder dat ik trek
En echt niet voor mijn lol
't is meer uit chronisch geldgebrek
Dat ik rock & roll

Geldgebrek en rock & roll
Geldgebrek en rock & roll
Swingen als een gek
Van de schurft in mijn nek
En de maden in mijn hol
Geldgebrek en rock & roll

Stel ik krijg een vette cheque
Van mijn oom in winnipeg
Nooit meer trek ik dan een snack
Dat doe ik echt niet voor mijn lol
Dan is het de 8-track in mijn Cadillac
Als ik nog rock & roll

Geldgebrek en rock & roll
Geldgebrek en rock & roll
Swingen als een gek
Van de schurft in mijn nek
En de maden in mijn hol
Geldgebrek en rock & roll




 Nooit geen cent en altijd trek
Rijpe puisten in mijn nek
Dooie vogels in mijn bek
En echt niet voor de lol
't is meer uit chronisch geldgebrek
Dat ik rock & roll

Bij de muur een vaste stek
Trek nog maar een vette snack
Mayonaise op mijn jack
Echt niet voor mijn lol
't is meer uit chronisch geldgebrek
Dat ik rock & roll

Geldgebrek en rock & roll
Geldgebrek en rock & roll
Swingen als een gek
Van de schurft in mijn nek
En de maden in mijn hol
Geldgebrek en rock & roll

Vrouwen kijken met hun nek
Naar mij bij het bromfietsrek
Geen dag zonder dat ik trek
En echt niet voor mijn lol
't is meer uit chronisch geldgebrek
Dat ik rock & roll

Geldgebrek en rock & roll
Geldgebrek en rock & roll
Swingen als een gek
Van de schurft in mijn nek
En de maden in mijn hol
Geldgebrek en rock & roll

Stel ik krijg een vette cheque
Van mijn oom in winnipeg
Nooit meer trek ik dan een snack
Dat doe ik echt niet voor mijn lol
Dan is het de 8-track in mijn Cadillac
Als ik nog rock & roll

Geldgebrek en rock & roll
Geldgebrek en rock & roll
Swingen als een gek
Van de schurft in mijn nek
En de maden in mijn hol
Geldgebrek en rock & roll




 Stel nou eens dat god bestaat
Dat is niet zo, nee inderdaad
Die is er niet, dat weet ik wel
Maar stel dat god bestaat dus: stel

Dan draagt die god het zware lot
Van enig echte ware god
Die alles weet en alles ziet
Dat is toch onze god! Of niet?

Hoewel ik iedereen alles gun
Heb ik niets met die god van hun
Vind hem zelfs uitgesproken slecht
Alleen onze god is echt

Zo begon al het gedonder
Terwijl god niet eens bestond
En ondertussen loopt de duivel
Met een glimlach om zijn mond

Het is onze god! Die geeft en neemt
Nee, onze god wordt er geclaimd
Het is onze god van goed en kwaad!
Nee, alleen die van ons bestaat!

Bestaat jouw god? Dan mijn god ook!
Men speelt met vuur, er zwaait een pook
De eerste steen vliegt door een ruit
En spoedig breekt de pleuris uit

Er lopen er een paar kwaad weg
Er volgt koorstachtig overleg
En met tegenzin nemen we aan
Dat elke god maar moet bestaan

Zo begon al het gedonder
Terwijl god niet eens bestond
Ondertussen loopt de duivel
Met een glimlach om zijn mond

Met een glimlach om de stront




 De dokter heeft een erg streng gezicht
Maar de zuster heeft hele zachte handen
Ik weet niet waarom ik hier nog zit
Wie ik was en hoe ik hier belandde

Maar ik weet nog een nacht
Daar moet ik nog een hemel hebben staan
Een hemel waaraan het wemelt
Van de gratis diamanten

Gratis diamanten
Gratis diamanten
Gratis diamanten
En een blauwe maan

Napoleon heeft net amerika ontdekt
En bij mij een hoed besteld van ouwe kranten
Ik kan hier voorlopig nog niet weg
Ik heb het veel te druk met al die klanten

En ik weet nog een nacht
Daar moet ik nog een hemel hebben staan
Een hemel waaraan het wemelt
Van de gratis diamanten

Gratis diamanten
Gratis diamanten
Gratis diamanten
Heb je zin om mee te gaan
Gratis diamanten
Gratis diamanten
Gratis diamanten
En een blauwe maan




 Dokter kunt u even komen
Breng uw beste medicijn
Ik heb er nu al jaren last van
Ook al doet het niet echt pijn
Maar ik val voor alle vrouwen
Alle vrouwen op het bal
Dat is te veel om van te houden
Dokter ik heb een spoedgeval

Ik heb een groot hart
Dit hart zo groot
Het wordt nog mijn dood
Ik heb een groot hart

Neem een ochtend als vanochtend
Vroeg op en de zon die scheen
Opgeruimd loop ik naar buiten
Zie een meisje ik denk alleen
Ik dacht dat ze naar me lachte
Dus vrolijk lach ik naar haar terug
Maar die boom was haar vriend
Dokter komt u vlug

Ik heb een groot hart
Dit hart zo groot
Het wordt nog mijn dood
Ik heb een groot hart

Dokter straks is het weer lente
Als u begrijpt wat ik bedoel
Al dat moois langs 's heren wegen
En dan krijg ik dat gevoel
Loop driemaal daags onder een auto
Ik stoot dagelijks vijf keer mijn kop
Dat is teveel om van te houden
Dokter weet u daar iets op

Ik heb een groot hart
Dit hart zo groot
Het wordt nog mijn dood
Ik heb een groot hart




 Voor wie denkt dat-ie van niks weet
Voor wie kijkt of-ie niks ziet
Voor wie doet alsof zijn neus bloedt
Maar zijn neus die is het niet

Voor wie zegt het gaat wel over
Voor wie hoopt dat het nooit stopt
Voor wie zwijgt om niks te zeggen

Voor wie alles veel te snel gaat
Voor wie alles veel te traag
Voor wie rammelt van verlangen
Voor wie worstelt met de vraag

Voor wie bang is in het donker
Voor wie pikt wat men gebiedt
Voor wie aarzelt en dan ja zegt
Voor wie twijfelt toch maar niet

Wat je ook doet
Wie je ook bent
Waar je vandaan komt
Hoe je ook denkt
Waar het op aankomt
Aan het eind van het lied

Heb je het hart of heb je het niet
Heb je het hart
Of heb je het hart niet

Voor wie krom ligt voor de centen
Voor wie bulkt van het fatsoen
Voor wie niks liever zou willen
Maar niet weet wat-ie kan doen

Voor wie zoekt maar niet zal vinden
Voor wie doorgaat tot het stopt
Voor wie denkt dat-ie van niks
Maar wel voelt dat er iets niet klopt

Wat je ook doet
Wie je ook bent
Waar je vandaan komt
Hoe je ook denkt
Waar het op aankomt
Aan het eind van het lied

Heb je het hart of heb je het niet
Heb je het hart
Of heb je het hart niet

Voor wie niks liever zou willen
Voor wie liefheeft man of vrouw
Voor wie meisje jongen kind is
Voor wie mens is en voor jou

Wat je ook doet
Wie je ook bent
Waar je vandaan komt
Hoe je ook denkt
Waar het op aankomt
Aan het eind van het lied

Heb je het hart of heb je het niet
Heb je het hart
Of heb je het hart niet




 Deze wereld met al zijn pijn en
Leed en gelazer, zijn vuil en verdriet
Deze wereld die je voelt schrijnen
Deze wereld is mijn wereld niet

Ik heb een heel andere wereld in mijn hoofd
Een heel andere wereld
Duizend keer mooier
Waar de mensen proberen
Om het niet te verklooien
Ik heb een heel andere wereld in mijn hoofd

Deze wereld van douwen en grauwen
Van snauwen en klauwen, van angst op krediet
Deze wereld, misschien is het de jouwe
Maar dit is mijn wereld niet

Ik heb een heel andere wereld in mijn hoofd
Een heel andere wereld
Duizend keer mooier
Waar de mensen proberen
Om het niet te verklooien
Ik heb een heel andere wereld in mijn hoofd

Noem me dom of naïef
Te onnozel, te lief
Of nog niet van illusies beroofd
Ik heb een heel andere wereld
Een heel andere wereld in mijn hoofd

Ik heb een heel andere wereld in mijn hoofd
Een heel andere wereld
Duizend keer mooier
Waar de mensen proberen
Om het niet te verklooien
Ik heb een heel andere wereld
Een heel andere wereld in mijn hoofd

Een heel andere wereld
Duizend keer mooier




 Je komt de kamer in en je moet lachen
Je lieve lach ken ik maar al te goed
Je kust me - toch is er iets veranderd
Ik weet niet waar ik mijn armen laten moet

Ik breng je toch geen nieuws
Wanneer ik zeg

Het gevoel is weg
Het gevoel is weg
Het grote grote gevoel is weg
Het is jouw schuld niet en net zomin de mijne
Het is de manier waarop de dingen gaan
Het is wat de tijd kan doen met twee mensen
Het was goed - maar nu mankeert er toch wat aan

En ik doe je toch geen pijn
Wanneer ik zeg

Het gevoel is weg
Het gevoel is weg
Het grote grote gevoel is weg

De kamer waarin we jaren leefden
Is weer de kamer die die altijd was
De bank is weer een bank
Het bed weer een paar planken met een matras

En ik doe je toch geen pijn
Ik breng je toch geen nieuws
Wanneer ik zeg

Het gevoel is weg
Het gevoel is weg
Het grote grote gevoel is weg




 Hoor ons hier
Zie ons staan
Vertellen niks nieuws maar misschien komt het aan
Het is geen fijn verhaal
Maar het moet wel gezegd
Als dit zo doorgaat komt er niets van terecht

We weten wel beter maar we houden ons dom
We sluiten de ogen, we draaien ons om
Er moet iets gebeuren, dit gaat niet goed
Er gaat iets gebeuren, iets dat er toe doet

Het moet, het moet, het moet en het zal
Het moet, het moet, het moet en het zal
Het moet, het moet, het moet en het zal
Het moet, het moet, het moet en het zal
Al met al

Here I am
Another day
Tryin’ to find another way
I don’t care what people say
In fact I’m gonna tell you anyway
Too many sons and too many daughters
Drinkin’ life’s dirty, dirty waters
There’s no other way I can explain
The tears, the sorrow, the worry, the pain

Enough, enough, enough is enough
Het moet, het moet, het moet en het zal
Enough, enough, enough is enough
Het moet, het moet, het moet en het zal
Al met al

Dit kan niet blijven doorgaan zoals het nu gaat
Dan hoeft het straks niet meer
Dan zijn we te laat

Het moet, het moet, het moet en het zal
Enough, enough, enough is enough
Het moet, het moet, het moet en het zal
Enough, enough, enough is enough

Enough, enough, enough is enough
Het moet, het moet, het moet en het zal
Enough, enough, enough is enough
Het moet, het moet, het moet en het zal
Al met al




 En de jongens van de band
Proberen wel te swingen
Maar de zaal is niks gewend
Ze lullen door mijn regels
Ze hebben het over het bier
Ik wou dat ik hier niet was
Want het is zo vervelend hier

Nergens is de zaal zo stroef
Als in hippolytushoef
Nergens is de zaal zo stroef
Als in hippolytushoef

Ik stond ooit voor de keuze
In een band of op een bank
Ik koos voor de muziek
En het hengsten op een plank
Om te zingen voor de mensen
Maar het scheelt ze geen zier
Ik wou dat ik hier niet was

Nergens is de zaal zo stroef
Als in hippolytushoef
Nergens is de zaal zo stroef
Als in hippolytushoef

Als ik niet kon zingen
Dan had ik ook geen band
Als er nou eens geen muziek meer was
Behalve dan in deze tent
Als dit de allerlaatste zaal was
Met het allerlaatste bier
Dan nog wou ik dat ik hier niet was
Want het is zo verveleend hier

Nergens is de zaal zo stroef
Als in hippolytushoef
Nergens is de zaal zo stroef
Als in hippolytushoef




 Hoeveel treinen niet gekomen
Trein numero hoeveel is dit
Hoeveel treinen om te komen
In de trein waar ik nu in zit
Onderweg van gaan naar komen
Zoeken naar een horizon
Stalen ritme zoete dromen
Soms een stop een nieuw station

Hoeveel treinen hoeveel treinen
Hoeveel treinen nog te gaan
Hoeveel treinen hoeveel treinen
Wanneer kom ik ergens aan

Hoeveel mensen niet gesproken
Conducteur weet u wanneer
En hij knipt gaatjes in je kaartje
En hij schudt zijn pet van nee meneer
Denderend door het ongewisse
Vel te bang om stil te staan
In de haast om niks te missen
Steeds weer verder hier vandaan

Hoeveel treinen hoeveel treinen
Hoeveel treinen nog te gaan
Hoeveel treinen hoeveel treinen
Wanneer kom ik ergens aan

Hoeveel treinen niet gekomen
Trein numero hoeveel is dit
Hoeveel treinen om te komen
In de trein waar ik nu in zit
Wielen ben ik - ik ben wielen
Wielen malend om hun as
Railsen ben ik bielsen kiesels
Ik zal blijven wat ik was

Hoeveel treinen hoeveel treinen
Hoeveel treinen nog te gaan
Hoeveel treinen hoeveel treinen
Wanneer kom ik eindelijk aan?




 Als jij het niet meer weet
In het donker van je hoofd
Ze laten weinig heel
Van waar je in gelooft
Hoe de tijd ook raast
We moeten erdoorheen
Als jij het niet meer weet
Je bent niet alleen

Hou me vast
Hou me vast

Als ik het niet meer weet
In de rimram van de tijd
De bodem veel te heet
Alle richting kwijt
Laat mij niet gaan
Maar haal me erdoorheen
Als ik het niet meer weet
Niemand is alleen

Hou me vast
Hou me vast

Hoe de tijd ook raast
We komen erdoorheen
Als jij het niet meer weet
Je bent niet alleen

Hou me vast
Hou me vast




 Meisje niet huilen meisje
Alles komt wel weer goed
Al weet je nu even niet wat je moet
Kijk maar hoe jij het over een tijdje weer doet

Meisje kom droog je tranen
Al heb je nog zo'n verdriet
Ook als je even geen uitweg meer ziet
Zo jong als jij bent is zo oud nog niet

Moet je mijn meisje dan huilen
Hou je het niet van verdriet
Huil dan maar meisje huil maar
Maar huil maar niet

Meisje niet huilen meisje
Al heb je het nog zo te kwaad
Al is het net of je wereld vergaat
Dat is echt niet zo - jouw wereld staat

Meisje kom droog je tranen
Al klinkt wat ik nu zeg vast stom
Al slaat het leed bij je in als een bom
Nu zit je stuk maar straks lach je er om

Moet je mijn meisje dan huilen
Hou je het niet van verdriet
Huil dan maar meisje huil maar
Maar huil maar niet

Al zien je ogen nu rood van je leed
Je bent honderd keer sterker dan je zelf weet
Jij voelt je zo gekwetst en gekrenkt
Maar je bent duizend keer sterker

Moet je mijn meisje dan huilen
Hou je het niet van verdriet
Huil dan maar meisje huil maar
Maar huil maar niet




 Het zingt in de lucht
Het druipt van de muren
Het valt uit de tassen
Van de mensen op straat
Het staat in de ogen
Van de jongens in disco's
Meisjes in tricots
Strak van gelaat

Het galmt door de gangen
Van de flats en de metro's
Het schreeuwt van de daken
Het scheurt in de auto's

Het zingt in de lucht
Het knalt door de muren
Het hangt in de huizen
Het kruipt waar het gaat
Het knaagt in fabrieken
Het zeurt in de kroegen
Het sist als een druppel
Op een gloeiende plaat

Willen maar niet kunnen
Er moet gauw iets gebeuren
Deze wereld te krap
Geen lucht te veel deuren
Het laat niet meer los als het toeslaat
Het laat niet meer los

Hunker
Hunker

Het zingt in de lucht
Het druipt van de muren
Het valt uit de tassen
Van de mensen op straat
Het staat in de ogen
Van de jongens in disco's
Meisjes in tricots
Strak van gelaat

Het smoort op het asfalt
Op zaterdagmorgen
Het komt met een klap
En het gaat niet meer zonder
Het laat niet meer los als het toeslaat
Het laat niet meer los

Hunker
Hunker

Willen maar niet kunnen
Er moet gauw iets gebeuren
Deze wereld te krap
Geen lucht te veel deuren
Het zit diep van binnen
Te stuiten naar buiten
Dat groene reptiel
Dat bijt en dat zuigt
Aan de punt van je ziel
Het laat niet meer los als het toeslaat
Het laat niet meer los

Hunker
Hunker




 Amper is mijn dag begonnen of hij kan al niet meer stuk
Scherven liggen voor het grijpen als ik me een vuistslag buk
Het kan in lompen of metalen, in effecten, wat de ruk
Overal valt iets te halen voor wie oog heeft voor geluk

Nog geen dag kan er voorbijgaan zonder dat ik eraan denk
Dat ik aan het eind der tijden veel te weinig aandacht schenk
Ben van heel ver moeten komen om te wezen waar ik nu ben
En het is vooral om niet te vallen dat het lijkt alsof ik ren

Kom waarschijnlijk ietsje later
Kom waarschijnlijk ietsje later
Kom waarschijnlijk ietsje later
Maar vergeet niet wat ik zeg
Kom waarschijnlijk ietsje later
Maar moet wel wat eerder weg

Alle fouten mag je maken voor je in het leven slaagt
Krijg je muren vol diploma’s waar geen hond je ooit naar vraagt
Weet je zelf wel als de beste wat je slechtste ik uitdaagt
Is de vrouw niet die je leuk vindt maar de lul die haar behaagt

Kom waarschijnlijk ietsje later
Kom waarschijnlijk ietsje later
Kom waarschijnlijk ietsje later
Dus onthou nou wat ik zeg
Kom waarschijnlijk ietsje later

Wie zien allemaal iets anders, kijkend door dezelfde ruit
Vogelpoep of universum, het is maar waar je toe besluit
Wat je wil zien - of je de bui ziet of de buit
Hangen aan het eind of liggen - zoveel maakt het mij niet uit

Kom waarschijnlijk ietsje later
Kom waarschijnlijk ietsje later
Kom waarschijnlijk ietsje later
Maar vergeet niet wat ik zeg
Kom waarschijnlijk ietsje later
Maar ga ook wat eerder weg




 Ik was het zorgeloze type
Ik dacht wel na, maar nooit te diep
Ik droomde zacht wanneer ik sliep
In aangename kleuren
Maar nu ben ik m’n nachtrust kwijt
Maal ik in bed de hele tijd
Terwijl ik in m’n kussen bijt
Van hoe kon dit gebeuren

Ik heb je in m’n hoofd gehaald
Waar begon ik aan
Ik heb je in m’n hoofd gehaald
Ik liet je in m’n waan
Ik heb je in m’n hoofd gehaald
Je laat me niet meer gaan
Ik krijg je niet meer uit m’n hoofd vandaan

Met mij was nooit veel aan de hand
Ik hield mezelf wel uit de brand
Kwestie van stoppen voor de rand
En voor al te open deuren
Maar nu ken ik rust noch duur
Loop met m’n kop tegen de muur
Ik sla een idioot figuur
’t is om je te bescheuren

Ik heb je in m’n hoofd gehaald
Waar begon ik aan
Ik heb je in m’n hoofd gehaald
Ik liet je in m’n waan
Ik heb je in m’n hoofd gehaald
Je laat me niet meer gaan
Ik krijg je niet meer uit m’n hoofd vandaan

Ik heb je in m’n hoofd gehaald
Niet dat ’t me spijt
Ik heb je in m’n hoofd gehaald
Niet dat ik je iets verwijt
Ik heb je in m’n hoofd gehaald
Blijf alsjeblieft altijd
Ik wil je van m’n leven niet meer kwijt
Ik wil je van m’n leven niet meer kwijt
Ik wil je van m’n leven niet meer kwijt




 Al die onverschrokken plannen
In de argeloze nacht
Blijken niet zo uit te komen
Als je in je onschuld dacht

Dat er dingen droever lopen
Dan je in je dromen wou
Het is niet anders
Maar wat zou dat
Wat zou dat
Wat zou dat nou?

Ik heb jou

Hooggespannen ideeen
Heel de wereld! iedereen!
Dat kon allemaal veel beter
Zingend gingen we uiteen

En nu speur ik in het noodweer
Blij met ieder puntje blauw
Het is niet anders

Maar wat zou dat
Wat zou dat
Wat zou dat nou?

Want ik heb jou
Dus wat zou de rest me nou?
Ik heb het liefste wat ik wou
Ik heb jou

We waren met zijn allen
Praatten met dezelfde stem
Zouden niemand laten vallen
Samen zopen we ons klem

Soms kom je nog iemand
Bij een halte in de kou
Het is niet anders
Maar wat zou dat
Wat zou dat
Wat zou dat nou?

Ik heb jou

Dus wat zou de rest me nou?
Ik heb het liefste wat ik wou
Ik heb jou

Ik heb nog ergens idealen
Maar ik vind ze niet zo gauw
Het is niet anders
Maar wat zou dat
Wat zou dat
Wat zou dat nou?

Ik heb jou
Dus wat zou de rest me nou?
Ik heb het liefste wat ik wou
Ik heb jou




 Wanneer het niet gaat, zoals je hoopt
Waar je voor staat, wordt maar gesloopt
Hoe je ook steigert: ze doen het toch
Moet je maar denken: jij hebt mij altijd nog!
Niets gaat het halen, alles slinkt en slijt
Legt het op den duur af, tegen de tijd
Maar wat er ook komt, hoe het ook zij
We hebben elkaar, ons allebei
We hebben elkaar: IK JOU EN JIJ MIJ

Wanneer het niet loopt zoals je wil
En die onrust in je krijg je niet stil
Je geloof in de wereld, staat op de tocht
Onthoud dan één ding, je hebt mij altijd nog!
Niets is voor eeuwig, alles gaat voorbij
Vermijd op het eind: alles al kwijt
Maar wat er ook komt, hoe het ook zij
We hebben elkaar, ons allebei
We hebben elkaar: IK JOU EN JIJ MIJ

Wanneer het niet wordt, wat je graag wou
Je voelt je dromen verkleumd door de kou
En voor een habbekrats wordt je ziel verkocht
Als alles weg moet heb je mij altijd nog
Al schuift de lange duur alles voorbij
Tot aan dat uur,.
Want wat er ook komt, hoe het ook zij
We hebben elkaar, ons allebei
We hebben elkaar: IK JOU EN JIJ MIJ

Wat er ook komt, hoe het ook zij
We hebben elkaar, ons allebei
We hebben elkaar: IK JOU EN JIJ MIJ

IK JOU EN JIJ MIJ

We hebben elkaar, wij hebben ons allebei
IK JOU EN JIJ MIJ
IK JOU EN JIJ MIJ!




 Elke morgen
Elke middag
Elke avond
Iedere nacht
Stel dat ik er wel
Maar jij er niet was
Dan was morgen
Morgen waarschijnlijk weer zo'n dag

O ik kan het niet
Ik kan het niet
Ik kan het niet
Ik kan het niet alleen

Natte ramen
Kale muren
Lege flessen
Lege flessen op de gang
Lange tanden
Laten uren
Weinig zon
Weinig zon en veel behang

En ik kan hiet niet
Ik kan er niet omheen
Ik kan het niet
Ik kan het niet alleen

Ik heb het geprobeerd
Gedaan wat ik kan
Maar alles gaat verkeerd
Ik ben ook maar een man
En ik kan het niet alleen
Elke morgen
's middags
's avonds
Maar vooral 's nachts
Stel dat ik er wel
En jij er niet was
Dan was morgen
Morgen waarschijnlijk weer zo'n dag

En ik kan hiet niet
Ik kan er niet omheen
Ik kan het niet
Ik kan het niet alleen




 Dat had ik nu niet moeten doen
Mezelf nog een biertje inschenken
En dan toch weer aan jou gaan zitten denken
Het wordt nooit meer als toen

Dat had ik nou niet moeten doen
Maar dan kan ik het toch weer niet laten
Waarom draai ik nog altijd die platen
Het wordt nooit meer als toen

Hier komen de tranen weer
Houdt het nou nooit eens op
Hier komen die tranen weer
Ik krijg je maar niet uit mijn kop

Dat had ik nou niet moeten doen
Dan probeer ik iets nieuws te verzinnen
Maar steeds weer schiet jij me te binnen
Het wordt nooit meer als toen

Hier komen de tranen weer
Houdt het nou nooit eens op
Hier komen die tranen weer
Ik krijg je maar niet uit mijn kop




 Al die mannen in hun auto's
Idioten achter glas
Bang voor nog geen honderdtachtig
Bang alleen maar voor een kras
Naar zijn vier in tien seconden
Turbomoters en pk's
Ze moeten allemaal zo nodig
Ik niet ik heb geen haast

Ik wil niet dood
Op een tegenligger
Ik wil niet dood
In een buitenbaan
Ik wil niet dood
Als het moet laat mij dan
In de goot de pijp uitgaan

Al die bochten in de wegen
Overal loert slipgevaar
Op een eik zijn ze gelijk
2cv en jaguar
Dat gegier en dat gejakker
Om het eerste er te zijn
Je bent nooit de allereerste
Of je blijkt te ver te zijn

Ik wil niet dood
Op een tegenligger
Ik wil niet dood
In een buitenbaan
Ik wil niet dood
Als het moet laat mij dan
In de goot de pijp uitgaan

Tegenliggers achterlichten
Doemen op en doven uit
Honderdactig wijst de teller
Is dat voor- of achteruit?
Ik wil niet dood
Op een tegenligger
Ik wil niet dood
In een buitenbaan
Ik wil niet dood
Als het moet laat mij dan
In de goot de pijp uitgaan




 In Nederland is alles plat
En alles is hier vlak
In Nederland is alles mat
En alles is hier mak

In Nederland gaat alles duf
En niets valt uit de toon
En iedereen doet even suf
En blijft het liefst gewoon

In Nederland is alles net
En iedereen doet braaf
Alles gaat volgens de wet
En alles gaat beschaafd

In Nederland is alles koud
En alles gaat hier kil
Het is in Nederland benauwd
En alles houdt zich stil

En alles wordt maar ingeslikt en nooit eens uitgeschreeuwd
Het dooit hier al nog voor het heeft gesneeuwd

In Nederland is alles fraai
Aan alles is gedacht
In Nederland is alles saai
En niets gaat onverwacht

In Nederland wordt niets gezegd
En alles houdt zich dom
Wat krom is zwijgen we hier recht
En niemand hoort waarom

Elk vuurtje wordt meteen
Geblust en nooit eens opgestookt
Het is gesust nog voor het heeft gespookt

In Nederland is alles schoon
En alles is hier schijn
En alles doet hier liefst gewoon
En alles houdt zich klein

In Nederland blijft alles laag
Het gaat hier nooit royaal
Het gaat hier liever niet dan graag
En alles doet normaal

Alles wordt maar opgekropt en nooit eens uitgeschreeuwd
Het dooit hier al nog voor het heeft gesneeuwd
Men strooit hier al nog voor het heeft gesneeuwd




 Ik heb geen jeuk maar ik heb zin om te krabben
Het is de vraag niet maar het probleem
Het is geen weelde maar bittere noodzaak
Het zijn niet de mensen - het is het systeem

Het is niet de dorst maar de zin om te zuipen
Het is de sex niet - het is het instinkt
Het is de wil wel maar niet de bereidheid
Het is niet de tijd maar de wereld die dringt

Het is niet wat het is
Het is niet wat het lijkt
Het is niet wat je denkt
Het is maar net hoe je het bekijkt

Het is niet de strop - het is het hangen
Het is niet de angst maar het gevaar
Niet de vervulling maar het verlangen
Het is niet de hand maar het gebaar

Het is niet het woord maar de bewering
Het is niet de regel maar wel de praktijk
Het is het volk niet maar de regering
Het is niet de ziekte - het is het gezeik

Het is niet wat het is
Het is niet wat het lijkt
Het is niet wat je denkt
Het is maar net hoe je het bekijkt

Het is niet de opzet - het is de afloop
Niet de bedoeling maar het resultaat
Het is niet de chaos - het is de puinhoop
Het zijn niet de dromen maar het is de daad

Het is niet de waanzin maar het is de waarheid
Het is niet de waarheid maar wel een feit
Niet de vergissing - het zijn de fouten
Het is niet de zonde maar het is de spijt

Het is de kunst niet maar het is de poging
Het is niet de indruk - het is de deuk
Niet de gedachten maar de ideeën
Het zijn niet de luizen - het is de jeuk




 Je weet nooit wanneer
Het kan elk moment gebeuren
Maar het gebeurt niet elk moment
Je weet nooit wanneer
Je moet eerst langs vele deuren
Voordat je de sleutel kent

Je weet nooit wanneer
Je weet nooit wanneer
Je weet maar nooit
Maar je weet nooit wanneer

Je weet nooit wanneer
Je hebt er niets over te zeggen
Het valt ineens over je heen
Je weet nooit wanneer
Eerst is er heel lang niks
En dan komt het allemaal in één
In

Dat ene moment
Dat de tijd stopt
Dat ene moment
Dat alles klopt
Dat ene moment
Niks te kort
Niks te veel
Dat je onderdeel bent
Van het grote geheel

Je weet nooit wanneer
Als je erop gaat zitten wachten
Kom je overal te laat
Je weet nooit wanneer
Maar als het dan gebeurt
Weet je dat het daarom gaat
Om

Dat ene moment
Dat de tijd stopt
Dat ene moment
Dat alles klopt
Dat ene moment
Niks te kort
Niks te veel
Onderdeel
Van het grote geheel

Je weet nooit wanneer
Je weet nooit wanneer
Je weet nooit wanneer
Maar je weet nooit wanneer




 In voor alles en overal te vinden
Waar het gebeurde daar was ik bij
Volle teugen en overal mijn vrienden
Het grote verschil van toen en nu ben jij

Ik weet nog goed hoe goed ik me toen voelde
Er kwam geen eind aan het heelal
Altijd feest je danste in mijn armen
Trots en rijk was ik de prins op ieder bal

Je zou me nou eens moeten zien
Schrikken zou je
Van je oude vriend
Je zou me nou eens moeten zien

Ik heb een foto daar kijk ik heel de dag naar
Uit die tijd niet eens zo lang gelee
Dat ben jij en die ernaast lijk ik wel
Kijk me lachen we lachen met zijn twee

Je zou me nou eens moeten zien
Schrikken zou je
Van je oude vriend
Je zou me nou eens moeten zien

In voor niets meer en nergens voor te vinden
Waar het gebeurt gebeurt het zonder mij
En al was ik er wel je zou me niet herkennen
Het grote verschil van toen en nu ben jij

Je zou me nou eens moeten zien
Schrikken zou je
Van je oude vriend
Je zou me nou eens moeten zien
Schrikken zou je
Terugkomen misschien
Je zou me dan eens moeten zien




 Jij bent de zon die toch nog opkomt op een doordeweekte dag
Jij bent de vogels in de bomen en de luwte na de slag
Jij bent het open raam naar buiten met de wind in het gordijn
Jij bent die een twee drie seconden die het altijd mogen zijn
Jij bent de neon in de plassen op mijn vrijdagavond vrij
Jij bent de stad die ruikt naar parfum als een dame die voorbij
Jij bent het broeien van de bassen en de beat gaat alsmaar door
Jij bent de stem van mijn verlangen fluisterend in mijn linkeroor

En ik zeg het je nu
Voor nu en altijd
Ik laat je niet meer gaan
Je raakt me niet meer kwijt
Want ik hou van u
Ik hou van u

Jij bent het mes snijdt aan twee kanten en de zalf en de pijn
Jij bent de schop onder mijn kloten anders zou ik nergens zijn
Jij bent het hart dat ik voel kloppen in de beerput van mijn lijf
Jij bent het lied dat zich daar schuilhoudt de tong waarmee ik schrijf
Jij bent de nachttrein naar het zuiden weg van al dat maf gedoe
Jij bent het huis na lange dagen en we zijn nog lang niet moe
Jij bent de maan boven de gebouwen in de olie op de gracht
Jij bent de sterren in het duister koninginne van mijn nacht

En ik zeg het je nu
Voor nu en altijd
Ik laat je niet meer gaan
Je raakt me niet meer kwijt
Want ik hou van u
Ik hou van u

Jij bent het rammelen aan de poort van mijn armetierigheid
Jij bent de schuilplaats voor de stormen in de geest van deze tijd
Jij bent het schudden van de muren in een heilig danslokaal
Jij bent de leukste en de mooiste liefste schat van allemaal
Jij bent die onverwachte wending die jouw leven met mij nam
Jij bent een droom van lang geleden lang voordat je bij me kwam
Jij bent de bliksem uit de bergen die de lucht aan stukken scheurt
Jij bent het beste allerbeste dat met mij ooit is gebeurt

En ik zeg het je nu
Voor nu en altijd
Ik laat je niet meer gaan
Je raakt me niet meer kwijt
Want ik hou van u
Ik hou van u




 Kan ik iets voor je doen?
Kan ik iets voor je zijn
In dit wrange seizoen
Met zijn kruipend venijn
Kan ik iets voor je zijn
Met een blik een gebaar
Met een arm om je heen
Of een hand uit je haar
Kan ik iets voor je zijn
In je grote gemis
Omdat wie je zo liefhad
Er nu niet meer is?
Kan ik iets voor je doen?
Met een blik met een woord
Dat doet denken aan toen
Dat je even weer voort?
Is er iets wat je wilt
Wat je stilte verstoort
In het kaal en het kil
Wat je graag van me hoort
Is er iets wat ik doen kan
Wat je helpt in de pijn?
Wat iets voor je betekent
Wil ik graag voor je zijn

Kan ik iets voor je doen?
Misschien een lied een gedicht
Dat je wanhoop benoemt
En je last iets verlicht?
Waar je droevig van wordt
Maar toch huilend om lacht
Dat je dagen verkort
Dat je nachten verzacht
Is er iets wat ik doen kan
Wat troost in je verdriet?
Want straks moet je weer verder
Ook al wil je nog niet
Is er iets wat ik doen kan
Wat je helpt in de pijn?
Wat iets voor je betekent
Zou ik graag voor je zijn
Kan ik iets voor je zijn
Een soort arm om je heen?
Zodat het iets minder schrijnt
En je niet zo alleen?




 Als het in een danstent was
Dan was het hard en druk
Mooie mensen op de maat
En ik zat op een kruk
Meer wijsheid dan geluk
Ik zat me goed te voelen
Met een honderd piek op zak
Middelen in handbereik
En voorts op mijn gemak
De band speelde strak
Maar of het in een danstent was
Dat weet ik nu niet meer
Ik weet alleen nog
Ik zag jou
En ik ging neer

Knock out
2 seconden eerste ronde
De gong was nog niet koud
En ik lag knock out
Opgevouwen in de touwen
Zoveel vrouw in een keer
Ik zag jou en ik was knock out
Ik zag jou
En ik ging neer

Als het 's avonds laat was
Dan was ik leeg en lam
Kroegen dicht lantaarnlicht
De klap die weer niet kwam
Ik wachtte al zo lang
Vuilniszakken prullenbakken
De stad een smerig gat
Ik liep te zoeken over straat
Ik wist alleen niet wat
Maar of het 's avonds laat was
Dat weet ik nu niet meer
Ik weet alleen nog
Ik zag jou
En ik ging neer

Knock out
2 seconden eerste ronde
De gong was nog niet koud
En ik lag knock out
Opgevouwen in de touwen
Zoveel vrouw in een keer
Ik zag jou en ik ging knock out
Ik zag jou
En ik was nergens meer




 Kom dan blauwe regen
Val maar naar benee
Kom dan blauwe regen
Spoel me met je mee
Kom dan blauwe regen
Stroom me in de zee

De zon smelt in de bergen de sneeuw om tot het water
Dat glinsterend in beken de flanken langs krioelt
Zo kringelend zijn weg zoekt tot het zich weer verzamelt
En stampend de rivier wordt die de rivier zich voelt

Kom dan blauwe regen
Val maar naar benee
Kom dan blauwe regen
Spoel me met je mee
Kom dan blauwe regen
Stroom me in de zee

Door dammen en met sluizen laat de rivier zich temmen
Neemt boten zwaarbeladen geschiedenissen mee
Ik zit hier aan de kade en luister naar de stemmen
Die aan de einder opgaan in het water van de zee

Kom dan blauwe regen
Val maar naar benee
Kom dan blauwe regen
Spoel me met je mee
Kom dan blauwe regen
Stroom me in de zee




 He ober he
Doe me een lol
He ober he
Gooi nog eens vol
He ober he
Doe mij een plezier
He ober he
Nog een laatste bier

De nacht is koud en eenzaam
Als een hoerekier

He ober he
Doe me een lol
He ober he
Gooi nog eens vol

De nacht is koud en eenzaam
Als een hondedrol

Dat noemt zich een cafe
Dat staat op de ruit
Maar om tien over twee
Dan lig je eruit
Geef nog een pils
En zet er een bij
De een is voor jou
De ander voor mij

De nacht is koud en eenzaam
Als een maatschappij




 Het vuur was bijna uit
Toen de brandweer arriveerde
Streng maar zonder vreugde
Hanteerden zij hun spuit
De brokken vielen mee
Slechts geringe waterschade
Rook kwam in mijn ogen
En ik moest denken aan ons twee

Ik moest denken aan het laaiend vuur
Dat onze liefde was
Een laaiend vuur met vlammen meters hoog
En hoe van heel zo'n laaiend vuur
Maar bitter weinig overblijft
Hoe al die liefde in de tijd vervloog

Het feestje was al over
Toen pas kwam ik boven
Jij was al vertrokken
De kamer die stond blauw
Ik ken die gozer wel
Ik heb hem nooit gemogen
Rook komt in mijn ogen
En ik vlucht weg in de kou

Ik moet denken aan het laaiend vuur
Dat onze liefde was
Een laaiend vuur met vlammen meters hoog
En hoe van heel zo'n laaiend vuur
Maar bitter weinig overblijft
Hoe al die liefde in de tijd vervloog




 Een vriend die opbelt
Ik zeg dat het wel gaat
Ik hoor hem wel
't Is net of ie tegen iemand anders praat
En als ie opgehangen heeft
Weet ik niet meer wat ie zei
'k Geloof iets als: kom op
Maar zo werkt dat niet bij mij
Laat het niet over zijn
Laat het niet over zijn
De herrie uit de straat
't Is of ik het niet hoor
Het nieuws op televisie
Dringt niet tot mij door
De krant ligt op de tafel
Ik staar voor me uit
Muziek komt uit de radio
Maar ik hoor alleen geluid
Laat het niet over zijn
Als het nu over is
En dit wat ik nu voel is de pijn
Laat het dan alsjeblieft niet over zijn
Ik weet dat de zon schijnt
Maar nergens zie ik licht
Ogen, ramen, deuren
Zitten allemaal potdicht
Dag of nacht
Komt op hetzelfde neer
Wat je eenmaal kwijt bent
Vergeet je nooit meer
Laat het niet over zijn
Laat het niet over zijn
Als het nu over is
En dit wat ik nu voel is de pijn
Laat het dan alsje, alsje, alsjeblieft niet over zijn
Laat het niet over zijn
Alsjeblieft, alsjeblieft
Laat het niet over zijn
Alsjeblieft, blieft, blieft, blieft




 Laat het vanavond gebeuren
En het komt met
En het is of
En het voelt als
En het gaat van

Waar niemand bij stilstaat
Waar niemand aan dacht
Waar niemand op rekent
Waar iedereen op wacht
Wat niet voor de hand ligt
En niet in de lijn

Laat het vanavond gebeuren
Laat het vanavond zo zijn

Wat niemand kan weten
Wat niet wordt voorspeld
Wat niet valt te zeggen
Wat niemand vertelt
Wat alles laat kloppen
De raadsels de pijn

Laat het vanavond gebeuren
Laat het vanavond zo zijn

En het komt met
En het is of
En het gaat van
En het voelt als

En het komt met
En het gaat van
En het is net alsof

Wat niemand je afneemt
Wat niemand verkoopt
Wat niet valt te snappen
Waar iedereen op hoopt
Wat niets in het groot is
En groots in het klein

Laat het vanavond gebeuren
Laat het vanavond zo zijn
Laat het vanavond gebeuren
Laat het vanavond zo zijn

Laat het gebeuren
Laat het zo zijn
Vanavond




 Laat me eruit mama
Laat me eruit
Laat me eruit mama
Laat me eruit

De ramen beslaan
Van mijn hete adem
Drie hoog achter
Amsterdam-west
In deze lijkenzak
Van mijn zondagse pak
Er is voetbal op het landje ma
Ik wil ten onder met de rest

Laat me eruit mama
Laat me eruit

Daar hangen de jongens
Op hun snuivende kreidlers
Als indianen
In het snelverkeer
In gestrekte draf
Op de meiden af
In de tenten waar gedanst wordt
En wie weet wat nog meer

Laat me eruit mama
Laat me eruit
Ik heb het hier nu wel gezien
Met mijn neus plat tegen de ruit
Open de deur mama
Laat me eruit

Waar de prachtigste vrouwen
Met hun glimmende borsten
Geheime tekens geven
Op de punt van hun stoel
Waar niets heilig is
En niets veilig is
Ik wil weten hoe dat zit mama
Ik moet weten hoe dat voelt

Laat me eruit mama
Laat me eruit
Ik heb het hier nu wel gezien
Met mijn neus plat tegen de ruit
Open de deur mama
Laat me eruit




 Ze zitten er tussen die dagen
Dat het net is of het niet mag
Waarom dat is moet je niet vragen
Je kan het zo hebben - zo'n dag

Ook al regent het niet - ik wil schuilen
Er is niets en toch ben ik van slag
Ik zou kunnen lachen van het huilen
Ik zou kunnen huilen van de lach

Je kan het zo hebben bij vlagen
Dan stink je er vreselijk in
Je dagen zijn slecht te verdragen
Leven lijkt leeg zonder zin

Je ziet slechts obstakels en kuilen
Waar je gisteren nog perspektief zag
Ik zou kunnen lachen van het huilen
Ik zou kunnen huilen van de lach

Het gaat allemaal wel weer over
Het is straks allemaal weer voorbij
Al kun je dat nu niet geloven
Wat is er? Hoe zit dat met mij?

De zon schijnt en ik zit te druilen
Terwijl ik echt niet mopperen mag
Ik zou kunnen lachen van het huilen
Ik zou kunnen huilen van de lach




 Dit late cafe
Waarom zit ik hier
Wat is toch de pret
Van nog maar een bier
En nog maar een bier
En nog maar een bier
En de laatste dan
En nog maar een
Tot ik niet meer kan

We morsen de tijd
Als goedkope drank
Wat blijft is de spijt
De tranen en de stank

Dit late cafe
De rook en het bier
De klok en de mensen
Wat doe ik nog hier
Ouwehoeren
Met de maten
Vrouwen kijken
In hun tas
Vette grappen hete tranen
En we nemen nog maar een glas

We morsen de tijd
Als goedkope drank
Wat blijft is de spijt
De tranen en de stank




 Waar wil je op wachten?
Tot je wat zeker weet?
Alsof dat bestaat en
Zekerheid geeft
Is niet elke seconde
Een mogelijk uur U?
Waarom nog wachten?
Waarom niet nu?

Wat houdt je tegen?
Wat maakt je bang?
Dat wikken en wegen
Je blijft aan de gang
Je aarzelt nog even en
Wat heb je dan?
Dan is alles weer anders
En het komt er niet van

Later bestaat niet
Je weet hoe dat gaat
Later, dat gaat niet
Later is te laat

Dus doe hoe je zelf wilt
En neem je besluit
Denk je het te weten
Kom ervoor uit
Laat ze niet raden
Naar wat je bedoelt
Laat ze het weten
Hoe jij het voelt

Later bestaat niet
Je weet hoe dat gaat
Later, dat gaat niet
Later is te laat

Is niet elke seconde
Een mogelijk uur U?
Later bestaat niet
Later is nu




 Leg me neer bij de illusie
Dat het ooit nog beter wordt
Leg me neer bij de gedachte
Dat het aan van alles schort
Leg me neer bij de toekomst
Die ik vroeger anders zag
Leg me neer bij het einde
Aan het einde van de dag

En morgen proberen we het weer
Morgen proberen we het weer
Leg me neer
Leg me naast je neer

Leg me neer bij de wereld
Die niet draait zoals hij moet
Leg me neer bij de feiten
En hoe niks je eraan doet
Leg me neer bij de schaamte
Voor mijn eigen lulligheid
Leg me neer bij mijn twijfels
Aan het tempo van de tijd

En morgen proberen we het weer
Morgen proberen we het weer
Leg me neer
Leg me naast je neer

Morgen zien we verder
Morgen zien we weer
Morgen gaan we verder
Maar nu weet ik het niet meer
Lief leg me naast je neer

Leg me neer bij de dingen
Dat ze zijn zoals ze zijn
Leg me neer bij de waanzin
Van alle nutteloze pijn
Leg me neer bij de warmte
In de holte van je schoot
Leg me neer bij het leven
En de liefde en de dood

En morgen proberen we het weer
Morgen proberen we het weer
Leg me neer
Leg me naast je neer

Morgen gaan we verder
Morgen zien we weer
Leg me neer
Leg me naast je neer




 Dat de wereld draait maar zonder mij
Ik blijf steken in mijn eigen groeven
Ik weet de knop ik kan er net niet bij
Het regent buiten en de kranten huilen
Driekwart van de wereld kreunt van pijn
Ik heb het maart 1982
Winter - het had al lente moeten zijn

Ik doe er niks aan en ik zou het ook niet kunnen
Ik geef mijn mening gaarne voor een bier
Over attila en de hunnen
Nog een rondje en dan zijn ze hier
Ik wil niet die gek zijn met de vragen
Of de schorre slimmerik in de woestijn
Ik wil met jou genieten al mijn dagen
Maar het is winter - het had al lente moeten zijn

Liefje liefje help me help me
Want ik haal het niet alleen
Liefje liefje help me help me
Hou me vast en haal me hier doorheen
Want ik haal het niet alleen

Ik voel het schip traag in de golven zinken
Fata morgana zegt de gids
Ook heb ik met de purser zitten drinken
De hele crew zong oude dylan-hits
Alle coupletten wist ik nog van buiten
Maar het klonk zo vals in het refrein
Ik heb het maart 1982
Winter - het had al lente moeten zijn

Liefje liefje help me help me
Want ik haal het niet alleen
Liefje liefje help me help me
Hou me vast en haal me hier doorheen
Want ik haal het niet alleen
Ik haal het niet alleen




 Waar denk jij nu aan?
Ik denk nog steeds aan jou
Zoals ik je die dag
Voor mijn deur zag staan
In een zee van licht
Waaruit langzaamaan
Iets heel erg moois verscheen
Dat was jouw gezicht
En je keek me aan
En ik viel meteen
Voor je mooie lach
Je droeve lach
Voor je lieve lach

En nu zit ik hier
Weer een jaar voorbij
Uitgeblust
Achter een tiende bier
Denkend aan die dag
Toen je zomaar zei:
‘Wat het mooiste is
Gaat het snelst voorbij’
En na een laatste kus
Weer in het niets verdween
Met je mooie lach
Je droeve lach
Met je lieve lach

Jij was de zon, mijn lief
En toen die niet meer scheen
Omdat jij was weggegaan
Stierf alles om me heen
Maar ik laat geen traan
Want door jou alleen
Heb ik een glimp
Van het geluk gezien
En waar je ook bent
Ik zal altijd dankbaar zijn
Voor je lieve lach
Je mooie lach
Je droeve lach
Je engelenlach




 Hier gaan we weer

Er zijn honderdduizend lovesongs
Dus waar begin ik aan
Honderdduizend lovesongs
Mooier dan ik ooit kan
Maar geen van alle
Geen van alle
Geen van alle was voor jou alleen

Hier gaan we weer
Hier gaan we weer
Hier is lovesong honderdduizend
Hier gaan we weer
Hier gaan we weer
Hier is lovesong
Honderd
Duizend
één

Ik doe niets liever
En al word ik nog zo oud
Honderdduizend lovesongs
Als jij maar van me houdt
En ik blijf proberen
Ik blijf proberen
Ik blijf proberen voor jou alleen

Hier gaan we weer
Hier gaan we weer
Hier is lovesong honderdduizend
Hier gaan we weer
Hier gaan we weer
Hier is lovesong
Honderd
Duizend
één




 Te veel woorden
Te veel zinnen
Te veel woorden
Draaien in mijn kop
Te veel woorden
Te veel muren
Te veel uren
Tikken langzaam op

Te veel mensen
Te veel draaien
Te veel mensen
Draaien eromheen
Te veel mensen
Te veel zinnen
Te veel woorden
Voor een mens alleen

Mag het licht uit
Mag het licht uit
Mag het licht uit

Mag het licht uit
Als ik je in mijn armen sluit
Mag het licht uit

Te veel ogen
Te veel tranen
Te veel ogen
Tranen van verdriet
Te veel ogen
Te veel vragen
En de antwoorden
Die zijn er niet

Mag het licht uit
Mag het licht uit
Mag het licht uit

Mag het licht uit
Als ik je in mijn armen sluit

Te veel woorden
Te veel zinnen
Te veel woorden
Draaien in mijn kop
Te veel woorden
Te veel draaien
Te veel van alles

Na een lange lange dag
En zo zie ik ze graag
Maar nu is het genoeg
Genoeg gezien vandaag

Mag het licht uit
Mag het licht uit

Mag het licht uit
Mag het licht uit
Mag het licht uit
Mag het licht uit
Als ik je in mijn armen sluit

Mag het licht uit
Mag het licht uit
Mag het licht uit
Mag het licht uit
Als ik je in mijn armen sluit

Mag het licht uit
Mag het licht uit




 Ik hoor een man
Op de radio
Daar zingt een vriend
Dat hoor je zo
Daar zingt een man
Voor wie maar wil
Een lied in de nacht
Ik luister stil

Ik hoor een man
Lied in de nacht
Daar zingt een man
Uit alle macht
Daar zingt een man
Die heeft geleefd
Die wat hij had
Gegeven heeft

En hij zingt het
En zo is het
Zo en niet anders
Is het bedoeld
Om respect gaat het
En liefde
Het gaat alleen maar
Om gevoel

Ik hoor een man
Op de radio
Daar doet een vriend
Zijn ziel cadeau
Daar zingt een man
Couplet refrein
Hoe mooi het ook
Zou kunnen zijn

En hij zingt het
En zo is het
Zo en niet anders
Is het bedoeld
Om respect gaat het
En liefde
Het gaat alleen maar
Om gevoel




 Is dit 92? vroeg de melkboer aan de vrouw
Dit is 35 melkman hoe heb ik het nou?
Ik loop nog in mijn duster, wat bent u vroeg vandaag
Dat is voor u een weet mevrouw voor mij is dat de vraag
Zullen niet de eerste nu straks de laatste zijn?
Melkman alles goed met u of heeft u ergens pijn?
De pijn is overal mevrouw en veel erger dan bij mij
Het rommelt in de verte en het komt alsmaar dichterbij

Kom even binnen melkman, zo laat ik u niet gaan
Die flessen kunnen wachten, wat scheelt er zoal aan?
Ach je loopt te zeulen met de yoghurt en de vla
En je komt onder de mensen en je denkt nog wel eens na
U trekt zich alles te veel aan, wat zegt uw vrouw daarvan?
Mijn vrouw steunt me wat ze kan maar doet er ook weinig aan
We hebben hier alles wat we willen en toch is niemand blij
Het rommelt in de verte en het komt alsmaar dichterbij

Niet zo somber melkman hier op mijn canape
Er zijn zoveel leuke dingen, er zijn quizzen op tv
Het is die hebzucht van het westen, je schaamt je voor je kleur
En ik ga met de welvaart in mijn melkkar langs de deur
Het komt op het nieuws, staat in de krant, maar niemand heeft het door
Gooi het er maar uit melkman daar ben ik buurvrouw voor
Dit heet hier de beschaving maar dat ligt misschien aan mij
Het rommelt in de verte en het komt alsmaar dichterbij

Buurman was ontslagen dus die kwam vloekend thuis
Die zag zijn vrouw in duster met de melkboer in zijn huis
Hij gaf zijn vrouw een ros, de melkboer kreeg een lel
Smeet hem zijn flessen achterna maar hield de tas met geld
Toen de hele straat het wist was de melkboer snel failliet
En er brak iets in de melkman toen de melkvrouw hem verliet
Nu roadiet-ie een bluesband maar hij blijft bij wat hij zei
Het rommelt in de verte en het komt alsmaar dichterbij

Of je nu melkboer met de blues of lieve buurvrouw bent
Of paranoia buurman of melkvrouw zonder vent
Of je nu melk uit pakken drinkt of je drinkt alleen maar bier
Het rommelt in de verte het komt alsmaar dichter




 Mensen zijn mensen – De Dijk

Wie er honger heeft, zoekt eten
Wie geen baan heeft, zoekt naar werk
Wie het doorkrijgt, wil het weten
Wie zich zwak voelt, maakt zich sterk

Wie geen keus heeft, kan niet kiezen
Wie geen adem krijgt, wil lucht
Wie niets heeft, kan niet verliezen
Wie geen uitweg ziet die vlucht

Die de armoe kent, wil geld zien
Wie moet zwijgen, vraagt het woord
Wie niet meetelt, wil vermeld staan
Wie geen stem heeft, wil gehoord

Wie niks heeft, kan niets betalen
Wie geen kans, grijpt alles aan
Wie geen recht heeft, gaat het halen
Wie niet mag, moet toch bestaan

Dat is niet nieuw, zo gaat dat al eeuwen
Daar doen geen grenzen of regels wat aan
Wetten zijn wetten, maar mensen zijn mensen
Die doen wat ze altijd al hebben gedaan

Wie er honger heeft, zoekt eten
Wie geen baan heeft zoekt naar werk
Wie het doorkrijgt, zal het weten
Wie zich zwak voelt, maakt zich sterk

Wie geen kant op kan, gaat slagen
Wie geen uitzicht heeft, wil zicht
Wie geen antwoord krijgt, blijft vragen
Wie het donker ziet, wil licht

Dat is niet nieuw, zo gaat dat al eeuwen
Daar doen geen grenzen of regels wat aan
Wetten zijn wetten, en mensen zijn mensen
Die doen wat ze altijd al hebben gedaan

Die doen wat we altijd al hebben gedaan




 Merk je dat dan niet
Hoe iedereen hunkert
Hoe iedereen smacht
En niks liever wil
Merk je dat dan niet
Hoe iedereen voor zich denkt
Het ligt vast aan mij
Dus ik hou me maar stil

Merk je het dan niet
Hoe iedereen twijfelt
Hoe iedereen worstelt
Met dezelfde shit
Merk je het dan ook
Hoe iedereen voor zich denkt
Ik ben de enige die ermee zit

Maar kijk om jeheen
Zie wat je ziet
Je bent nietd e enige
Je bent de enige niet
Kijk om je heen
Zie wat je ziet

Je bent niet alleen
Je bent niet alleen

Merk je dat dan niet
Dat grote verlangen
Hoe iedereen zoekt
Maar waar en waarnaar
Merk je dat dan niet
Hoe iedereen hunkert
Hoe iedereen suffert
En niet weet van elkaar

Maar kijk om jeheen
Zie wat je ziet
Je bent niet de enige
Je bent de enige niet
Kijk om je heen
Zie wat je ziet

Je bent niet alleen
We zijn hier met velen
Die het wel kan schelen
Je bent niet alleen
Merk je het dan niet

Je bent niet alleen
Je bent niet alleen




 Met alles wat ik heb
En alles wat ik ben
Met alles wat ik kan
En alles wat ik ken
Met alles wat ik wil
En alles wat ik wou
Ik geef het niet op

Blijf ik zoeken naar jou
Zoeken naar jou
Ik geef het niet op
Ik blijf zoeken naar jou

Met alles wat ik doe
En alles wat ik laat
Met alles wat ik voel
En alles wat ik haat
En alles wat ik zie
En alles wat ik zou
Ik geef het niet op

Blijf ik zoeken naar jou
Zoeken naar jou
Ik geef het niet op
Ik blijf zoeken naar jou

Alle wegen gaan naar rome
Als je weet waar rome ligt
Over jou gaan al mijn dromen
Open ogen
Ogen dicht

Met alles wat ik heb
En alles wat ik kan
Met alles wat ik weet
En wat ik nog van plan
Met alles wat ik zing
En alles wat ik zou
Ik geef het niet op

Blijf ik zoeken naar jou
Zoeken naar jou
Ik geef het niet op
Ik blijf zoeken naar jou




 Mijn liefje’s ogen zijn niet als sterren
Zijn verre van de maan. Laat staan de zon
Haar wangen blozen maar gewoon als wangen
Niet als rozen of als rododendron
Wie dat anders ziet moet beter kijken
Mijn lief is mooi met niets te vergelijken

Haar haar zal ik niet gauw als gouddraad roemen
Haar lippen zijn niet rood zoals koraal
Haar huid hoor je mij niet sneeuwwit noemen
En goddelijk loopt ze niet. Ze loopt normaal

Haar hoef je niet met beeldspraak te verrijken
Ze heeft zichzelf, zichzelf om mee te prijken

Mijn lief is mooi
Mijn lief is mooi
Mijn lief is mooi met niets te vergelijken
Mijn lief is mooi
Mijn lief is mooi
Mijn lief is mooi met niets te vergelijken

Haar adem heeft me nooit parfum geleken
Hoe zij mij ook wanneer ze zucht vervoert
Hoe heerlijk ik het ook vind haar te horen spreken
Er is muziek die mij meer ontroert

Als ik me vergis zal dat wel blijken
Mijn lief is mooi met niets te vergelijken

Mijn lief is mooi
Mijn lief is mooi
Mijn lief is mooi met niets te vergelijken
Mijn lief is mooi
Mijn lief is mooi
Mijn lief is mooi met niets te vergelijken




 Zie haar lonken door het leven
Kijk haar spelen in de wind
Prikkels die haar gloed me geven
Hou me voor haar stekels blind
Jeuk die niet kan weggewreven
Pijn die ons tezamen bindt

Mijn van straat geredde roos
Mijn van straat geredde roos
Mijn van straat geredde roos

Kon ik weten wat me wachtte
Toen die avond in de stad
Ik naar huis liep en ik zag je
Roos tussen het vuil en nat
Ongebroken mooi - je lachte wat
In de schoot geworpen schat

Mijn van straat geredde roos
Mijn van straat geredde roos
En ik denken dat ik jou
Maar wedden dat jij mij uitkoos
Mijn van straat geredde roos
Mijn van straat geredde roos
Mijn van straat geredde roos

Toen jij daar voor het grijpen lag
Met één hand in je zij
Had ik elk ander kunnen zijn
Of ging het jou echt om mij?

Zie haar pronken door mijn leven
Kijk haar spelen met de wind
Prikkels die haar gloed me geven
Hou me voor haar stekels blind
Onze dagdromen verweven
Volg ik haar door ieder lint

Mijn van straat geredde roos
Mijn van straat geredde roos
En ik denken dat ik jou
Maar wedden dat jij mij uitkoos
Mijn van straat geredde roos
Mijn van straat geredde roos
O, mijn van straat geredde roos

Mijn van straat geredde roos




 Lib mi skin
Mi skin naf mi

Mira, mira
Mira no musu bijte mi
Mira i no musu bijte mi ba
Mira i no musu moeilijk mi ba
Mira i no musu bijte mi ba
Uduloso no mus lonti mi
Ptataloso i no mus bijte mi ba
Mira i no musu bijte mi ba
Kowfutboi no mus lonti mi ba
Tingifowru no mus tyopu mi ba
Mamiwoi, mamiwoi, mamiwoi
Fyofyo yu no mu beti mi ba
Patyipatyi no mu beti mi ba

Mira i no musu bijte mi ba
Kaiman nomo luku yu tifi
Ay luku yu tifi
Aboma no musu frekti mi ba
Aboma i no musu tay mi ba
Maskita i no musu dyuku mi ba
Mampira i no musu bron mi skin ba

Mira i no musu bijte mi ba
Luku yu tifi yu kaiman
Aboma no musu frekti mi ba
Ay ay ay
Woy woy woy

Mira i no musu bijte mi ba
Uduloso no mus lonti mi ba
Kowfutboi no mus lonti mi
Tingifowru no mus diki mi ai ba
Patyipatyi no mus kras mi skin

Mamiwoi, mamiwoi, mamiwoi
Mira i no musu beti mi ba

Ptataloso no mu beti mi ba
Kaiman nomo luku yu tifi
Aboma no mu frekti mi ba
Sika no mu moro mi ba
Kakalaka no mus kon tap mi nyan
No kon, no kon tan farawe dan
No kon, no kon tan farawe ba
Ragan Ragan
Mira i no musu beti mi ba
Kowfrey, brokoston
Kowfrey, brokoston




 Lib mi skin
Mi skin naf mi

Mira, mira
Mira no musu bijte mi
Mira i no musu bijte mi ba
Mira i no musu moeilijk mi ba
Mira i no musu bijte mi ba
Uduloso no mus lonti mi
Ptataloso i no mus bijte mi ba
Mira i no musu bijte mi ba
Kowfutboi no mus lonti mi ba
Tingifowru no mus tyopu mi ba
Mamiwoi, mamiwoi, mamiwoi
Fyofyo yu no mu beti mi ba
Patyipatyi no mu beti mi ba

Mira i no musu bijte mi ba
Kaiman nomo luku yu tifi
Ay luku yu tifi
Aboma no musu frekti mi ba
Aboma i no musu tay mi ba
Maskita i no musu dyuku mi ba
Mampira i no musu bron mi skin ba

Mira i no musu bijte mi ba
Luku yu tifi yu kaiman
Aboma no musu frekti mi ba
Ay ay ay
Woy woy woy

Mira i no musu bijte mi ba
Uduloso no mus lonti mi ba
Kowfutboi no mus lonti mi
Tingifowru no mus diki mi ai ba
Patyipatyi no mus kras mi skin

Mamiwoi, mamiwoi, mamiwoi
Mira i no musu beti mi ba

Ptataloso no mu beti mi ba
Kaiman nomo luku yu tifi
Aboma no mu frekti mi ba
Sika no mu moro mi ba
Kakalaka no mus kon tap mi nyan
No kon, no kon tan farawe dan
No kon, no kon tan farawe ba
Ragan Ragan
Mira i no musu beti mi ba
Kowfrey, brokoston
Kowfrey, brokoston




 Mooi mooi mooi
Het kan zo mooi zijn
Het kan zo geweldig al met al
Dus het moet want het kan
Het moet en het zal

Mooi mooi mooi
Wat is ze prachtig
Mooi mooi mooi
Godallemachtig
Mooi mooi mooi
Ze is zo mooi
Dan kan van mij de hele zooi

Mooi mooi mooi
Het kan zo mooi zijn
Het is niet eenvoudig al met al
Het is klein bijna niets
En het is zo weer verknald

Mooi mooi mooi
Wat is ze prachtig
Mooi mooi mooi
Godallemachtig
Mooi mooi mooi
Ze is zo mooi
Dan kan van mij de hele zooi

Het is altijd weer anders
Met haar weet je het nooit
Uren kan ik kijken
Naar Hoe zij de dingen rooit

Mooi mooi mooi
Het kan zo mooi zijn
Het is niet zo eenvoudig al met al
Dus het moet want het kan
Dus het moet en het zal

Mooi mooi mooi
Wat is ze prachtig
Mooi mooi mooi
Godallemachtig
Mooi mooi mooi
Ze is zo mooi
Dan kan van mij de hele zooi




 Is er iets mooiers dan een vrouw?
Ik dacht het niet
Ik dacht aan jou
Er is niets mooiers dan vrouw

Kijk die ogen, kijk die wangen
Kijk die mooigevormde mond
Zie die oorbellen daar hangen
Hoe ze schitterd in het rond

Kijk haar hals als ze haar haren
Tot zo'n lieflijk knotje knoopt
Hoe vol gratie haar gebaren
Zie haar zweven als ze loopt

Is er iets mooiers dan een vrouw?
Ik dacht het niet
Ik dacht aan jou
En ik dacht: als jij nou wat ik wou
Er is niets mooiers dan een vrouw

Hoor me jubelen en zingen
Hoe ik al haar prachtigs roem
Kijk toch al haar schone dingen
Die ik nu even niet noem

Buiten adem kan ik raken
Van de bibbers die ik krijg
Als ik denk aan al die zaken
Waar ik nu maar over zwijg

Is er iets mooiers dan een vrouw?
Ik dacht het niet
Ik dacht aan jou
Is er niets mooiers dan een vrouw
Er is niets mooiers dan een vrouw
Als ik denk aan jou




 Mooier dan nu zal het nooit gaan
Mooier dan nu zal het nooit gaan
Mooier dan nu zal het nooit gaan
Mooier dan nu zal het nooit gaan

Mooier dan nu zal de wind nooit over dit water waaien
Zal geen sleepboot ooit in dit laatste zonlicht draaien
Zullen wij niet langs de kant te kijken staan
Mooier dan nu zal het nooit gaan

Mooier dan nu zal de wind die wolken nooit verplaatsen
Zal de hemel nooit in die flatramen weerkaatsen
Zullen wij dit ademloos niet gadeslaan
Mooier dan nu zal het nooit gaan

Mooier dan nu zal het nooit gaan
Mooier dan nu zal het nooit gaan
Mooier dan nu zal het nooit gaan
Mooier dan nu zal het nooit gaan

Mooier dan nu zal geen meeuw ooit stilhangend zwijgen
Zal die rook nooit uit fabrieksschoorstenen stijgen
En zien wij dit samen niet sprakeloos aan
Mooier dan nu zal het nooit gaan

Hier langs het stilstromende water
Met zijn eeuwig klinkend lied
Van vergeet het maar, vergeet het maar
Maar vergeet het niet

Mooier dan nu zal het licht aan de overkant nooit schijnen
Zullen wij niet in de duisternis verdwijnen
En begint het morgen weer van vooraf aan
Mooier dan nu zal het nooit gaan

Mooier dan nu zal het nooit gaan
Mooier dan nu zal het nooit gaan
Mooier dan nu zal het nooit gaan
Mooier dan nu zal het nooit gaan




 Muzikanten dansen niet
Die krijg je niet zo gek
Die staan achterin de zaal
Te zwetsen uit hun nek

Muzikanten dansen niet
Die hangen aan de bar
Die kankeren op het zaalgeluid
Met hun haren in de war

Muzikanten dansen niet
En vooral niet voor de show
Ze vinden het voorproggramma kut
En de hoofdact maar zozo

Muzikanten dansen niet
Ook niet voor hun plezier
Pas als het echt niet anders kan
Na twintig glazen bier

Er is niemand die het ziet
Als muzikanten dansen
Is er niemand niemand die het ziet
Want muzikanten dansen niet
Muzikanten dansen niet
Niet zoals iedereen
Ze staan liever op de gastenlijst
En lullen er doorheen

Muzikanten dansen niet
Daar krijg je ze niet voor
Ze zijn altijd aan het werk
Maar dat heeft niemand door

Niemand die het ziet
Als muzikanten dansen
Is er niemand niemand die het ziet
Want Muzikanten dansen niet

Muzikanten dansen niet
Muzikanten dansen niet
Muzikanten dansen niet
Muzikanten dansen niet




 Ik heb geen cent te makken
En ik heb nooit een vak geleerd
Ik kijk niet uit m'n doppen
En mijn handen staan verkeerd

Ik ben niet moeders mooiste
En ik ben niet al te vlug
En als je mij een tientje leent
Zie je het nooit meer terug

En ik denk niet dat ik ooit verander
Want dat duurt bij mij nooit lang
En ik heb er ook geen zin in
En ik was het niet van plan
Ik ben nergens goed voor
Jij weet er alles van
Maar ik kan van je houden
Zoals niemand anders kan

Laat uren op me wachten
En dan heb ik ook nog geen geduld
Denk enkel aan mezelf
En geef anderen de schuld

Het is bij mij een zooitje
En ik geef nooit fouten toe
En als je met me vrijt
Dan ben ik liever lui dan moe

En ik denk niet dat ik ooit verander
Dus daar begin ik maar niet aan
Ik heb er ook geen zin in
En ik was het niet van plan
Ik ben nergens goed voor
Daar weet jij alles van
Maar ik kan van je houden
Zoals niemand anders kan

Ik kan van je houden
Zoals niemand anders kan




 Je ziet me en je ziet een hele kerel
Je ziet me en je denkt
Een hele man
Die de weg weet in de halve wereld
Die weet wat hij wil
Die weet hoe dat kan

Maar dat denk je maar
Niets is minder waar

Ik ben nergens
Ik lijk nergens naar
Ik ben nergens zonder haar

Je ziet me en je ziet een hele kerel
Een gozer met zijn zaken voor elkaar

Vergeet het maar
Niets is minder waar

Ik ben nergens
Ik lijk nergens naar
Ik ben nergens zonder haar

Zonder haar
Zou je me niet zien komen
Zonder haar
Zou je me niet zien staan
Zonder haar
Zou je me niet zien zitten
Zonder haar
Zou ik niet weten waar ik heen moest haar

Ik ben nergens
Ik lijk nergens naar
Ik ben nergens zonder haar




 Het regent in de straten
Er is niemand in de stad
Iedereen drinkt bier in het cafe
En wie niet drinkt rijdt auto
En spat mijn pijpen nat
Want niemand van mijn vrienden nam me mee

Er is niemand in de stad

En paultje overdose
Dat is nou zeven jaren terug
Ik kan nog steeds niet wennen aan het idee
Het was een nacht als deze
Het was rustig op de brug
Maar ik snap nu wel waarom hij het toen deed

Niemand in de stad

Robbie is vertrokken
Want robbie die zat stuk
Met het halve apparaat achter hem aan
Want hij kon niet tegen petten
En hij zocht alleen geluk
Hij is als stoker op een vrachtschip meegegaan

En nel is dood en mama en chrisje en papa en robbie en dirk
Iedereen gaat maar dood
En de rest drinkt bier in het cafe
Het regent in de straten
Er is niemand in de stad
Want niemand van mijn vrienden nam me mee

Niemand in de stad




