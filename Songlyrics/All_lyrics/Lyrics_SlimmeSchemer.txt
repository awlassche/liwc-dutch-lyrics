[Chorus: Tido]
Ik heb het koud, het is hier donker
M'n oogjes knijp ik dicht
We zijn echt supervroeg vertrokken
Nog voor het ochtendlicht
Waar gaan we heen, ik wil het weten
Maar ik zie niks en hou me klein
Ik wacht op morgen, op een nieuwe dag
Op een nije dei
Ik heb het koud, het is hier donker
M'n oogjes knijp ik dicht
We zijn echt supervroeg vertrokken
Nog voor het ochtendlicht
Waar gaan we heen, ik wil het weten
Maar ik zie niks en hou me klein
Ik wacht op morgen, op een nieuwe dag
Op een nije dei

[Verse 1: Slimme Schemer]
Lieve Syb
Ik sms'te je maar ik krijg geen antwoord
Ik had je nummer van die lui van Twarres; heb je dat nieuwe liedje al gehoord?
Het is dan wel in 't Fries maar ja niet zo goed als dat van jou
Jij zingt over 't leven, zij zingen steeds, waar ben je nou?
Mijn cavia is zwanger, dus ik ben ook een beetje vader
Je kan me trouwens nu even niet sms-en want mijn telefoon zit in de lader
Ik heb een grote poster van jouw hoofd boven mijn bed
En die muziek die je maakte met Venice heb ik ook op bandje, ik vind het vet
Ik heb al je platen, Syb, al mag ik ze van beppe niet meer spelen
Ze zegt dat alle muzikanten schorem zijn, dat jullie jokken en stelen
Maar ik geloof haar niet hoor, Syb, je kunt mij altijd bellen
Groeten van je grootste fan in Fryslân, dit is Jelle

[Chorus: Tido]
Ik heb het koud, het is hier donker
M'n oogjes knijp ik dicht
We zijn echt supervroeg vertrokken
Nog voor het ochtendlicht
Waar gaan we heen, ik wil het weten
Maar ik zie niks en hou me klein
Ik wacht op morgen, op een nieuwe dag
Op een nije dei

[Verse 2: Slimme Schemer]
Hoi Syb
Het is nu al een half jaar geleden dat ik jou die e-mail heb gestuurd
Je had toch langs kunnen komen toen je in Hurdegaryp was?Da's best wel in de buurt
Misschien had ik mijn adres ook wel slordig opgeschreven
Hoe dan ook: ik heb je nodig, geef me een teken van leven
Ik heb ook een gastenboek gemaakt op internet
En naast je foto's heb ik er ook al je teksten opgezet
Ik heb nog niet zoveel bezoekers, de teller staat op 10
Heb je wel een computer? Of anders bij je heit en mem misschien?
Het adres is http://www.jelle.tmfweb.nl/frieslandisdebeste/syb.html
Het geeft niet dat jij mij misschien wel helemaal niet mag, dat kan
Je kon tenminste praten met Hielke-Anne, dat is mijn kleine broertje, man
We hebben drie uur zitten wachten in de kantine van Omroep Fryslân in de stad
En je liep gewoon voorbij, man, ik ben het nu echt zat
En ik heb nog wel je naam in m'n nieuwe zeiljack laten haken
Dat was een heel karwei, maar geduld is een schone zaak zegt pake
Mijn brief duurt nu te lang, het zijn al 20 vellen
Laat je nu snel wat van je horen?
Heel veel groetjes, Jelle

[Chorus: Tido]
Ik heb het koud, het is hier donker
M'n oogjes knijp ik dicht
We zijn echt supervroeg vertrokken
Nog voor het ochtendlicht
Waar gaan we heen, ik wil het weten
Maar ik zie niks en hou me klein
Ik wacht op morgen, op een nieuwe dag
Op een nije dei

[Verse 3: Slimme Schemer]
Beste meneer Ik-Laat-Mijn-Grootste-Fan-Maar-Even-Stikken
Misschien had beppe wel gelijk over al dat jokken en dat pikken
Je zei dat je zou schrijven maar dat heb je niet gedaan
Maar ik kan niet tegen liegen dus ben ik nu maar met m'n nieuwe fiets op pad gegaan
Ik heb een doosje Fryske dûmkes op, denk je dat ik nog kan toeren?
Ken je dat liedje "Oerend Hard" van Normaal, van die Achterhoekse boeren?
Zo is dat nu ook een beetje, ik rij straks in het Tjeukemeer
Je kan het wel vergeten, Syb, die nije dei die komt niet meer
Misschien hoor je zo af en toe wel een klein piepje
Ja, dat is mijn cavia hier in mijn rugzak, zijn naam is Sybje
Kijk, ik ben niet zoals jij, Syb, ik laat hem niet verdrinken in een zoen
Ik weet nog wel gemenere dingen die ik met mijn cavia zou kunnen doen
Ik ben nu bijna bij de steiger, Syb, ik zet mijn versnelling in z'n drie
Ik hoop dat je straks wakker ligt en enge dromen krijgt, of een nachtmerrie
We zouden samen kunnen zijn, Syb, ik ben je ideale man
Oh bliksem, nu ben ik vergeten hoe ik dit bandje sturen kan

[Chorus: Tido]
Ik heb het koud, het is hier donker
M'n oogjes knijp ik dicht
We zijn echt supervroeg vertrokken
Nog voor het ochtendlicht
Waar gaan we heen, ik wil het weten
Maar ik zie niks en hou me stil

[Verse 4: Slimme Schemer]
Beste Jelle, echt sorry dat ik niet gebeld heb want ik had het nogal druk
Ik hoorde dat je cavia moest bevallen, is alles nog gelukt?
Ik kon een tijd niet sms-en want mijn mobieltje was toen stuk
Ja, Sietse was eroverheen gereden met z'n nieuwe pick-up-truck
Misschien moet je beppe wel wat hulp gaan zoeken, ze lijkt me wat getikt
Ik heb heel mijn leven lang nog nooit gejokt of iets gepikt
Waar slaat het op dat ik je niet zou willen hebben als mijn fan?
Oke, ik ben dan niet verliefd op jou maar dat komt omdat ik je niet ken
En naar jouw gedachten kan ik natuurlijk enkel gissen
We zouden best eens samen op het Tjeukemeer naar paling kunnen vissen
Ook al hoorde ik op de radio dat daar iets vreselijks is gebeurd
Een jongen die is met cavia en al van een steiger afgepleurd
Maar ja, zijn beppe kwam hem redden, hij had alleen een griepje
Maar ja, in zijn rugzak zat een bandje en die cavia, genaamd Sybje
Die jongen heeft het wel gered, de cavia kwam niet meer bij
Wacht nu ik erover nadenk, die jongen... dat was jij, deale




